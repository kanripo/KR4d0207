# -*- mode: mandoku-view -*-
#+TITLE: 默堂集
#+DATE: 2015-09-23 10:21:44
#+PROPERTY: JUAN 13


　　辭免監察御史奏状¶
左承事郎守秘書丞臣陳淵右臣今月某日准尚書省
劄¶子四月十八日三省同奉聖㫖除臣監察御史者臣
聞命¶震驚㒺知所措伏念臣困而後學老不適時頃縁
貧病過¶竊奉祠之禄退安林藪已為僥幸重蒙恩召賜
對改秩且¶復寘之書府尤非其分今在官未及一年告
假殆居其半¶瘝曠之罪日俟汰斥而乃更冐臺察之除
<pb:KR4d0207_WYG_013-4a>
雖由親擢其敢¶奉承臣仰惟國家自祖宗以來崇奨紀
綱之地信用其言<md:KR4d0207_SBCK_013-2b>¶故凡居憲府者不論髙下必以守道
不回忠信可考之人¶為之所以止邪於未萌而消患於
無形者用此道也顧臣¶何人乃獲茲寵况臣祖父名監
與今所除銜上一字聲韻¶雖殊而字畫無别稱用之際
情所未安欲望収回成命改¶授能臣上以遵累朝慎擇
之意下以弭賤臣濫得之譏臣¶不勝區區之願謹録奏
聞伏候勅㫖
<pb:KR4d0207_WYG_013-4b>
　　辭免右正言奏状¶
左承事郎守監察御史臣陳淵右臣今月二十八日准
尚¶書省劄子十月二十七日三省同奉聖㫖除臣右正
言者¶臣聞命震驚罔知所措伏念臣一介賤士百無所
長陛下¶拔自逺方寘之要職欲稽報效未即棄捐臣非
不欲傾竭<md:KR4d0207_SBCK_013-3a>¶肺肝仰酬知遇而年衰氣索鞭䇿不前復此
超除義實難¶處况諌省乆虛之職乃朝廷不次之遷豈
惟公論之所不¶容亦恐後来無以塞責伏望聖慈収回
<pb:KR4d0207_WYG_013-5a>
成命以待異才改¶除臣一在外合入差遣少安愚分謹
録奏聞伏候勅㫖¶
　　再辭免奏状¶
右臣近具奏辭免除臣右正言恩命准尚書省劄子奉
聖¶㫖不允臣以非才義難秖受須至再有陳請伏念臣
頃以¶貧寠之故仰禄嶽祠未及終任特䝉収召臣名在
仕版不¶敢違命比至闕下洊被殊恩一年之間已遷臺
屬皆非臣¶所宜得者辭不獲從亦既就列臣唯近制察
<pb:KR4d0207_WYG_013-5b>
官唯以分紏¶六曹稽違為職繙校簿書僅同胥史非若
前代用人必有<md:KR4d0207_SBCK_013-3b>¶回天之力動搖山嶽之勢然後可以辦
也故如臣輩衰遲¶疎繆之甚茍安分守亦可勉强然進
非其序固已大愧物¶論未皇自劾遽又超遷况諫省之
官自昔難得其人若非¶望實兼隆豈宜輕授而又中興
之初陛下與一時名臣共¶圖儁功克昌大業雖深謀逺
慮必出宸斷而拾遺補闕亦¶賴正人顧臣何者敢冐兹
責此所以聞命驚憂無所容措¶懼必得罪而不敢以亟
<pb:KR4d0207_WYG_013-6a>
遷為榮也伏望聖慈察臣誠懇實¶非飾辭特賜檢㑹前
奏如臣所乞以允公議臣不勝祈天¶俟命之至伏候勅
㫖¶
　　辭免秘書少監劄子¶
左承事郎守右正言陳淵准尚書省劄子節文二月八
日<md:KR4d0207_SBCK_013-4a>¶三省同奉聖㫖陳淵除秘書少監兼崇政殿說書進
講左¶氏傳淵衰晚不才昨䝉誤恩擢寘諌省淵智識淺
短議論¶闊疎曽無毫髪上副聖主求諫之意朝夕憂懼
<pb:KR4d0207_WYG_013-6b>
無所容措¶方俟譴逐又辱超除惟秘省越分之遷經筵
非常之選如¶淵何者敢當此寵况淵祖父名監與今来
官稱正應迴避¶所有上件恩命不敢秖受欲乞特賜敷
奏収還成命改除¶淵一在外合入差遣以安愚分¶
　　再辭崇政殿說書奏状¶
左承事郎新除宗正少卿兼崇政殿說書臣陳淵右臣
近¶䝉聖恩除臣秘書少監兼崇政殿說書進講左氏傳
縁臣¶祖父名監已具申尚書省乞賜敷奏改除臣一在
<pb:KR4d0207_WYG_013-7a>
外差遣<md:KR4d0207_SBCK_013-4b>¶再蒙聖恩除臣宗正少卿其崇政殿說書進講
左氏傳之¶命尚仍其舊臣義當辭免不敢輒避煩瀆重
干聖聽臣聞¶春秋之有三傳所見不同互有得失故自
漢以來如歆向¶父子猶不能無異同之論以陛下聖學
髙明尤深於春秋¶其於左氏傳亦宜有所去取以通經
㫖如臣淺陋無識顧¶何足以上當勸講之職所有除命
未敢秖受伏望聖慈特¶賜収還以安愚分伏候勅㫖¶
　貼黄臣初除秘書少監兼崇政殿說書秘書少監於
<pb:KR4d0207_WYG_013-7b>
　近¶降指揮不合辭免縁臣祖父名監於法當避已具
　申尚¶書省乞賜敷奏除臣一在外差遣伏䝉聖恩改
　除臣宗¶正少卿臣已祇受訖所有崇政殿說書例許
　辭免在臣<md:KR4d0207_SBCK_013-5a>¶分義不敢但已遂至上凟天聽臣不勝惶
　懼戰栗之至<md:KR4d0207_SBCK_013-5b>¶　　壬子八月十八日上殿劄子¶
臣嘗謂僣竊未平則二聖之歸無期腹心之禍不解南
北¶分裂生靈塗炭此固不可一日而寧居也然而欲平
<pb:KR4d0207_WYG_013-8a>
僭竊¶而内有盜賊為之梗則盜賊未除僭竊亦不可得
而平矣¶牽制踰淮之師涵養敵人之勢因循不振職此
之由故為<md:KR4d0207_SBCK_013-6a>¶今日之計莫若先除盜賊俟其不能為患然
後北向以定¶中原跨河越岱而并居之乗機應變坐制
强敵宜無不如¶意者昔劉先主之入蜀也欲資其富饒
以争天下其先定¶之訃固将滅魏并吳而存漢然孟獲
未降諸葛孔明不敢¶越險而東出則以掣肘者在其後
故爾故其討獲也七擒¶而七縱之力屈而不誅其人勢
<pb:KR4d0207_WYG_013-8b>
敗而不絶其欲竄之山谷¶乃所以安之獲安而蜀人安
矣蜀人安然後孔明得以十¶倍曹丕之才併力而擊魏
魏亡吳服而漢不得不興此其¶志也惜乎謀已定而數
竒師未㨗而身殞然其所建立已¶足以取信於後世矣
今江湖荆楚閩廣之冦葢非止一孟¶獲而已而其所過
殘滅井邑為墟暴虐之甚又非獲比則<md:KR4d0207_SBCK_013-6b>¶為民除害誠有
不可緩者而陛下連嵗出師必遣宰執又¶副之以大将
芟夷招納舉無遺筭其所以度内外之勢審¶先後之序
<pb:KR4d0207_WYG_013-9a>
固不待臣之言矣然臣以謂討之之難不若安¶之之難
葢自宣和以來監司守令不得其人掊克相師繼¶以殘
忍民無所赴愬棄耡耰而帶刀劍者幾年於兹矣今¶旌
麾所臨次第平定而郡縣牧民之官乂不加釋㓙渠雖¶
殱禍根未絶萬一舊弊繁興逆意復萌雖欲人人誅之
不¶可得矣臣故曰討之之難漢宣帝謂龔遂曰選任賢
良固¶将安之故臣願陛下及其初定慎擇忠信之使分
按諸路¶諭以重民之意委以刺舉之權俾奸貪不法之
<pb:KR4d0207_WYG_013-9b>
吏不容於¶時而公正亷勤之人得以自効然後拔其殊
尤聞之朝廷<md:KR4d0207_SBCK_013-7a>¶以為郡縣之長則逺方受賜鰥寡孤獨宜
無不得其所矣¶此安之之道也必欲濟師舊邦以慰簞
食壺漿之民而盡¶復祖宗之境土須吾民之安然後擁
衆横行以圖决勝似¶或未晩傳曰欲速則不達又曰必
有忍其乃有濟區區之¶忠惟陛下察之¶
　　又上殿劄子
臣聞古之為臣者有稟令無議令故令出於上下知奉
<pb:KR4d0207_WYG_013-10a>
承¶之而已此法之所以行而事之所以立也徃者靖康
之初¶淵聖皇帝以兼容之度博訪羣言俱收而并用之
甚盛徳¶也而忠邪雜糅是非不公故毎下一令上至禁
從下至百¶執事之臣與夫布衣韋帶之士必群起而交
攻之或已發¶而中廢或盛行而遽改或姑存之終至於
委靡不振而後<md:KR4d0207_SBCK_013-7b>¶已以故一事無成拱手以待禍其為弊
至今尚在也此而¶不革無以立政故臣不避僭越之誅
為陛下極諫之夫議¶政之地昔時士大夫屏息而過之
<pb:KR4d0207_WYG_013-10b>
如恐犯分及其後風俗¶一變乃始有竊議其非者又其
後公肆詆諫無所忌憚則¶今日之弊是也亷陛不分莫
此為甚朝廷之勢安得而尊¶朝廷不尊則國威不立國
威不立而欲以指麾顧盼定天¶下之大議臣固知其難
矣傳曰下輕其上爵賤人圖柄臣¶則國家揺動而人不
静矣此古今通患也今天下之事宰¶相行之臺諫言之
若是亦足矣臺諫耳目有所不及則詢¶之侍從侍從思
慮有所未至則求之百執事其有遺䇿乎¶而又下取布
<pb:KR4d0207_WYG_013-11a>
衣韋帶之士俾道聽塗說之流得以肆其不<md:KR4d0207_SBCK_013-8a>¶根之論臣
恐徒為紛紛無益於治雖然人主之徳莫大乎¶聽納如
陛下之舎己從人不間貴賤雖堯舜亦不過此臣¶子所
宜将順者也而臣私憂過計更為此言者非固欲棄¶愚
者一得之慮也以謂布衣韋帶之議資之以廣聰明則¶
可也若創法立度而惟此曹之徇適足以自眩而已自
古¶造事者謀之以同斷之以獨故總覽兼聽之誠常施
之於¶未決之前而是非可否之私不容於已定之後為
<pb:KR4d0207_WYG_013-11b>
是故也¶故臣愚願陛下自今凡有大事議之而後行已
行而議者¶勿聽毋使明謨坐困曲説則天下幸甚¶
　　紹興九年十一月上殿劄子¶
臣聞孔子之言智仁勇曰知斯三者則知所以修身知
所<md:KR4d0207_SBCK_013-8b>¶以修身則知所以治人知所以治人則知所以治天
下國¶家矣夫自修身治人以至為天下國家莫不以此
故子思¶子曰智仁勇三者天下之達徳也所以行之者
一也無所¶不達而行之以一則於斯三者莫知所先後
<pb:KR4d0207_WYG_013-12a>
矢臣至愚甚¶陋陛下不知其不才處之諫省若将責以
言者臣井蛙之¶知誠不足以測知滄溟之大亦何所逺
然臣嘗讀中庸之¶書竊窺三者之㫖求所以合乎聖徳
者以謂陛下仁智則¶有餘矣而獨於勇未嘗加意焉此
臣所以不能無疑也何¶以明之陛下無所不知而能行
其所無事智之至也無所¶不愛而能克己以消兵仁之
至也乃若抑畏太甚而示人¶以弱則靳於勇矣夫勇非
撫劍疾視曰彼烏敢當我之謂<md:KR4d0207_SBCK_013-9a>¶也如天之行健終古不
<pb:KR4d0207_WYG_013-12b>
息如水之攻堅彊莫之能先操至¶權以黙運幹萬化於
不測夫是之謂真勇神器待之而後¶安四海依之以為
命其又可略耶昔者以大事小莫若湯¶之於葛文王之
於昆夷以小事大莫若太王之於獯鬻勾¶踐之於吳孟
子葢嘗以是為仁且智矣彼其處心積慮豈¶有異於陛
下乎如太王勾踐固不足為陛下道至於湯文¶之事乃
陛下之所安行者然以臣觀之湯事葛文王事昆¶夷雖
曰無所不至及其十一征而無敵於天下命将帥遣¶戍
<pb:KR4d0207_WYG_013-13a>
役以守衛中國亦何有於葛與昆夷哉故忘己以樂天¶
者雖聖人之事而用兵以保民者亦王者之所不得已
焉¶此湯之勇所以表正萬邦文王之勇所以一怒而安
天下<md:KR4d0207_SBCK_013-9b>¶之民也由是言之湯之於葛文王之於昆夷方其
事之也¶勇已行乎其中矣苐不露其威而已今陛下之
於鄰國将¶不露其威乎亦将信之而不以為備乎此臣
所以通夕不¶寐求其說而不可得也或曰小役大弱役
强天也順天者¶存吾何容心哉臣則以謂欲知天道視
<pb:KR4d0207_WYG_013-13b>
民之去就而已民¶心歸之天其有不從乎湯以七十里
文王以百里其强大¶不足言矣而孔子以湯武之事為
順乎天而應乎人得民¶故也得民斯得天矣曷不觀今
日河南陕右之民乎已叛¶者欲歸方叛者隨悔此豈人
力之所能致哉天實使之也¶然則或以不校為順天或
以征誅為順天其義一也陛下¶孝弟之至通於神明凡
遐方異類不可以言化而理諭者<md:KR4d0207_SBCK_013-10a>¶固将有以感之也則
兩宫之還宜有近日未還之間隱忍¶以致愛親之誠既
<pb:KR4d0207_WYG_013-14a>
還之後釋憾以結鄰國之好此固陛下¶已定之意其誰曰
不然然臣之所言葢非謂今日之所當¶行也以謂天下之
大社稷宗廟之重祖宗開創之至勤累¶世扶守之不易
適當小雅盡廢之後而陛下承之其可不¶為後来慮乎
天命靡常事變難測以天下之力過為之備¶以待不虞
非失計也記曰凡事豫則立不豫則廢故臣願¶陛下稍
收異議以来天下敢言之士毋或輕棄厚積錢穀¶以為
他日糗糧之用毋或妄費宻飭諸将練兵秣馬毋得¶輕
<pb:KR4d0207_WYG_013-14b>
動失信亦毋恃其不来以豫立事而養之以勇庻㡬萬¶
世根本於我乎定則天下幸甚<md:KR4d0207_SBCK_013-10b>¶　　又上殿劄子(紹興九年十一月/)
臣聞儉非聖人之中制而孔子對林放之問則曰禮與
其¶奢也寧儉非以儉為禮之本故與葢常人之情由儉
入奢¶易由奢入儉難故當用儉之時不可不慎不慎而
無以約¶之則末流之弊将至於不可勝救矣臣觀自昔
創業之主¶皆有儉徳葢其興於閭閻熟知民間之疾苦
<pb:KR4d0207_WYG_013-15a>
稼穡之艱難¶故愛惜天物有不期然而然者禹之治水
八年於外三過¶其門而不入逮地平天成之後乃作禹
貢既第田以制賦¶又因民之所願而取其有餘其㣲及
於漆枲絺紵羽毛齒¶革與夫魚鹽橘柚之可於口菁茒
簵楛之適於用皆在所¶取葢亦莫非民力之所得者方
禹櫛風沐雨手胼足胝之¶時親見百姓之勞苦已而安
享其奉固宜有所不忍也故<md:KR4d0207_SBCK_013-11a>¶禹菲飲食惡衣服卑宫室
孔子美之以為無間豈所謂愛¶惜天物有不期然而然
<pb:KR4d0207_WYG_013-15b>
者與至於守成之君徃徃不然輕¶費妄用卒以召亂求
如漢之孝文葢亦千一耳今陛下所¶乗之勢如孝文而
天性似之所厯之艱險如禹又不待學¶而後至其於儉
徳天下户知之矣而臣强聒猶欲有所獻¶者書之稱禹
曰克勤於邦克儉於家或曰儉可以施於家¶而已是大
不然國之本在家而儉固将施之於國也孝文¶惜百金
之費而制度不立終愧前古使其儉於一已又能¶推而
廣之如彼其質雖二帝三王之功可跂而及矣可勝¶惜
<pb:KR4d0207_WYG_013-16a>
哉比年以来陛下恩惠太泛賞給太厚匪頒賜予之費¶
幾於無節此固陛下甚盛徳事然府庫空虛而發之不
已<md:KR4d0207_SBCK_013-11b>¶財賦匱竭而取之益詳陵寝未成郊祀不逺内有諸
将之¶饋外有鄰境之好所用既衆而所入寔寡此臣所
甚懼也¶周官惟王及后世子不㑹說者曰不得以有司
之法治之¶誠然是周公作法開後世人主侈用之端也
而可乎臣謂¶周之冢宰以九式均節財用有司雖不㑹
冢宰得以式而¶論之矣若事事如式雖不㑹猶㑹也故
<pb:KR4d0207_WYG_013-16b>
臣願陛下自今凡¶有錫賚法之所無而於例有疑者或
輕重非倫或多寡不¶類事下三省則三省得以共議事
下户部則户部得以執¶奏出納之吝有司得以獻其疑
可否之宜臺諫得以論其¶失凡所經由不許承誤陛下
聞其言又從而嘉納之一有¶失當行即改正則前日之
弊庶幾可息矣上以省費用之<md:KR4d0207_SBCK_013-12a>¶煩下以絶僥倖之求無
善於此臣不勝過計惟陛下財幸¶
　　紹興十年正月上殿劄子
<pb:KR4d0207_WYG_013-17a>
臣伏見藍公佐歸自異域王倫獨留金人過有須索且
求¶盟書此其意非淺淺者而朝廷視以為常不謀於衆
萬一¶應之差若毫釐則安危之機於此判矣前計已得
要在終¶之而已而終之之説必有變通臣為言官寂無
所聞而又¶不能廣陛下之聰明不幾於失職乎臣惟古
者國有大疑¶謀之於心又謀之於卿士庻人欲其同也
同而行之則無¶悔矣今縱未能謀及庻人為&KR0056;士者獨
不可一詢之乎自¶風俗之壊士大夫徃徃諫於廷諍而
<pb:KR4d0207_WYG_013-17b>
怯於公言故朝廷有¶事彼此相視不吐一辭亊成則曰
我固知其如此葢不必<md:KR4d0207_SBCK_013-12b>¶言亊敗則曰我豈不欲言顧言
之未必見聽耳是以上下¶相戒以言為出位以不言為
守職今若出自聖意必使之¶言則人無以為辭矣且朝
廷設官有言責者彼自不得不¶言至於侍從之臣以論
思獻納為職葢陛下腹心之任也¶徳盛位尊實上所親
擢而深知之者豈可有事而不與之¶議乎願詔宰相徧
召從官示之以其事使之各盡其説毋¶有所隱庶幾所
<pb:KR4d0207_WYG_013-18a>
同者衆則國論自定萬一從官又有異見¶不欲宣言於
衆實封上聞取自聖斷然後行之則上下不¶惑而萬世
可遵矣臣不勝區區之忠惟陛下裁擇¶
　　又上殿劄子
臣聞朝廷自藍公佐既歸之後嘗有大議而諌官不得
與¶聞比者外間詾詾一日百變雖有所聞亦復不知其
實尸<md:KR4d0207_SBCK_013-13a>¶厥官罔聞知臣不敢逃罪輒進瞽言惟陛下留神
而幸察¶焉臣聞和戰有二議其實一事然自靖康以来
<pb:KR4d0207_WYG_013-18b>
朝廷上下¶公卿大夫之間以和為是者必以戰為非以
戰為可者必¶以和為否二者各執所見不能合而為一
此聽其說者所¶以乆而益惑也夫和與戰初不在我也
彼倡而我應之爾¶應之者其可豫為一定之論乎方我
之欲和也而彼欲戰¶戰固不可已也則和之說廢矣逮
我之欲戰也而彼欲和¶和固不可已也則戰之説廢矣
故和之與戰二議而一事¶不可不察也曷不以前日之
所嘗行與其所已騐者而觀¶之則其議决矣方敵騎之
<pb:KR4d0207_WYG_013-19a>
長驅東南也所過殘滅不遺餘¶力當是時果可以求和
乎其後淮上之師屢出屢勝國勢<md:KR4d0207_SBCK_013-13b>¶已安則戰之效也戰
未必不如和於此可見矣劉豫數敗¶彼知我之不可圖
也間以使來歸其侵疆而許我以和當¶是時果可以請
戰乎已而不遺一鏃奄有河南陕右之地¶十分天下而
復其九則和之效也和未必不如戰於此又¶可見矣夫
事之已騐如此而議和者不言戰議戰者不言¶和亦已
過矣然則和之與戰惟所施之宜而已其又可執¶耶今
<pb:KR4d0207_WYG_013-19b>
者敵人留王倫為質要我以嵗幣迫我以誓書趣我¶以
来使臣固不知其詳然以臣觀之其皆未可遽許乎何¶
以言之嵗幣必薄然後可繼而彼之所圖者太厚誓書
必¶實然後可信而彼之所約者太過使人有辭然後可
遣而¶彼之所期者太速許之則終必失信不許猶冀其
見察也<md:KR4d0207_SBCK_013-14a>¶或曰彼将不和則如之何曰吾方待命未嘗求
絶彼何不¶和之有假使不和我有辭矣辭順而彼不聽
是其本無意¶於和也今雖偽以為和後亦将變矣變之
<pb:KR4d0207_WYG_013-20a>
遲速亦何擇焉¶且和終不可恃也和變而為戰則徃年
淮上之師是也豈¶皆為彼所敗乎其倡在彼其應在我
臣故曰和之與戰惟¶所施之宜而已孟子曰未聞以千
里畏人者也况今日之¶地十有千里者乎臣僭議國事
罪當萬死然臣所言天下¶之公論非臣所言也臣已有
奏劄乞令從官㑹議今先為¶此言以進其聽而從之罪
而誅之臣不敢有所擇也臣不¶勝皇懼戰慄之至¶
　　正月十五日進入劄子<md:KR4d0207_SBCK_013-14b>¶
<pb:KR4d0207_WYG_013-20b>
臣近以朝廷議欲遣人再使金國曾具奏劄迄詔宰臣
徧¶召從官示之以其事使之各盡其説庶幾所同者衆
則國¶論自定如從官或有異見不欲宣言於衆俾實封
上聞取¶自聖斷至今累日未蒙施行豈聖意自有所在
而非臣下¶之可與乎無乃紛紛之論可厭而朝廷大臣
以謂不足惜¶乎古者國有大疑謀及卿士似不如此臣
之所言未可已¶也臣聞以天下為天下則身佚而功倍
以一已為天下則¶力勞而效淺葢天下者民心之所在
<pb:KR4d0207_WYG_013-21a>
也民之所欲天必從¶之湯以七十里而興商文王以百
里而興周其後世子孫¶更數百年而不絶者得民心而
已民與之則天與之矣雖¶然民則衆矣欲知其心何自
而察之哉察其所服從者斯<md:KR4d0207_SBCK_013-15a>¶可矣百官者民之所服從
也百官亦多矣欲知其心何自¶而察之乎察其所仰望
者斯可矣朝廷侍從之臣百官之¶所仰望也異時宰執
由此其選葢人物之傑然者也國有¶大事過而詢之天
下之心於此可考矣故多不患於難諧¶寡不溺於偏見
<pb:KR4d0207_WYG_013-21b>
亦何憚而不使之議乎夫以朝廷侍從之¶臣而不使之
㕘議國之大事則陛下之所取謀者二三大¶臣而已萬
一二三大臣不能無蔽陛下必從其説将誰使¶正之艱
難以来十有五年於兹矣陛下焦心勞思不皇暇¶食以
至今日幸而國勢已立敵人有所畏憚海内跂踵以¶俟
中興正須博採兼聽惟是之從布宣徳意曲順民心而¶
廟堂之上容有袐而不示者豈啟迪聖主以天下為天
下<md:KR4d0207_SBCK_013-15b>¶之道乎幸聽臣言詔令從官都堂㑹議必有至當之
<pb:KR4d0207_WYG_013-22a>
論以¶助陛下矣古人有言曰所言公公言之所言私王
者無私¶私則有偏公則無執有偏則民易以怨無執則
衆無不從¶上下内外莫不從之天下可運於掌矣惟陛
下毋以臣言¶為不足聽而忽於用衆則天下幸甚¶
　
　
　
　
<pb:KR4d0207_WYG_013-22b>
　
　
　
　
　
　
　
　黙¶堂<md:KR4d0207_SBCK_013-17b>¶集巻<md:KR4d0207_SBCK_013-21b>¶十三<md:KR4d0207_SBCK_013-22a>¶<md:KR4d0207_SBCK_014-1a>¶
<pb:KR4d0207_WYG_014-1a>
欽定四庫全書
　黙堂集巻

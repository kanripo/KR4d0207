# -*- mode: mandoku-view; -*-
#+TITLE: 默堂先生文集
#+DATE: 2015-09-12 01:22:12.703243
#+PROPERTY: ID KR4d0207
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB12n0780-013默堂先生文集-卷第十三.
<pb:KR4d0207_SBCK_013-1a>¶
黙堂先生文集巻第十三¶
　　　奏狀¶
　　　　辭免舉賢良状¶
右脩職郎改差監潭州南嶽廟陳淵¶
　准尚書省紹興七年六月一日劄子左朝散郎充徽猷¶
　閣待制提舉江州太平觀胡安國奏承潭州公文准禮¶
　部牒三省樞宻同奉手詔中外侍從之臣各舉能直言¶
　極諫之士一人者臣伏見右脩職郎權江西按撫制置¶
　大使司主管機宜文字陳淵深究先聖之㣲言能談當¶
　世之要務通達國體曉知政經若獲造廷俾攄𫠦藴必¶
　有忠讜上副詳延伏𠊱敕㫖五月二十八日三省同奉¶
<pb:KR4d0207_SBCK_013-1b>¶
　聖㫖劄與胡安國依紹興元年九月十一日已降指揮¶
　具陳淵詞業繳進劄付淵須至申聞者¶
右淵竊以賢良方正能直言極諌之舉起扵漢之孝文盛¶
扵武宣逮其衰世猶不敢廢故得人之盛至今稱之唐因¶
其制進士之外設為制舉以待非常之才一時名臣多此¶
途出至扵本朝尤重其選既舉之以侍從之公又稽之以¶
平昔之業必也行藝適稱然後試之以六論詞學俱優然¶
後考之以廷對盖每發必中始獲與選斯亦可謂難矣自¶
非深竆經史百氏之書博考傳記諸儒之說通達國體眀¶
習世務必不能仰副朝廷招徠之意如淵學問荒踈志業¶
無取至扵文墨尤不足觀豈可茍冒榮名自取黜辱𫠦有¶
<pb:KR4d0207_SBCK_013-2a>¶
繳進詞業指揮不敢承命謹具状申尚書省伏乞照㑹施¶
行謹状¶
　紹興七年七月日具位¶
　　　　辭免監察御史奏状¶
左承事郎守秘書丞臣陳淵右臣今月某日准尚書省劄¶
子四月十八日三省同奉聖㫖除臣監察御史者臣聞命¶
震驚㒺知𫠦措伏念臣困而後學老不適時頃縁貧病過¶
竊奉祠之禄退安林藪已為僥幸重蒙恩召賜對改秩且¶
復寘之書府尤非其分今在官未及一年告假殆居其半¶
瘝曠之罪日俟汰斥而乃更冐臺察之除雖由親擢其敢¶
奉承臣仰惟國家自祖宗以來崇奨紀綱之地信用其言¶
<pb:KR4d0207_SBCK_013-2b>¶
故凡居憲府者不論髙下必以守道不回忠信可考之人¶
為之𫠦以止邪扵未萌而消患扵無形者用此道也顧臣¶
何人乃獲兹寵況臣祖父名監與今𫠦除銜上一字聲韻¶
雖殊而字畫無别稱用之際情𫠦未安欲望收回成命改¶
授能臣上以遵累朝任擇之意下以弭賤臣濫得之譏臣¶
不勝區區之願謹録奏聞伏𠊱敕㫖¶
　　　　辭免右正言奏狀¶
左承事郎守監察御史臣陳淵右臣今月二十八日准尚¶
書省劄子十月二十七日三省同奉聖㫖除臣右正言者¶
臣聞命震驚罔知𫠦措伏念臣一介賤士百無𫠦長陛下¶
拔自逺方寘之要職久稽報效未即棄捐臣非不欲傾竭¶
<pb:KR4d0207_SBCK_013-3a>¶
肺肝仰酬知遇而年衰氣索鞭䇿不前復此超除義實難¶
處況諌省乆虛之職乃朝廷不次之遷豈惟公論之𫠦不¶
容亦恐後來無以塞責伏望聖慈收回成命以待異材改¶
除臣一在外合入差遣少安愚分謹録奏聞伏𠊱敕㫖¶
　　　　再辭免奏状¶
右臣近具奏辭免除臣右正言恩命准尚書省劄子奉聖¶
㫖不允臣以非才義難祗受須至再有陳請伏念臣頃以¶
貧窶之故仰禄嶽祠未及終任特䝉收召臣名在仕版不¶
敢違命比至闕下薦被誤恩一年之間已遷臺屬皆非臣¶
𫠦宜得者辭不獲從亦既就列臣惟近制察官唯以分糾¶
六曹稽違為職繙校簿書僅同胥史非若前代用人必有¶
<pb:KR4d0207_SBCK_013-3b>¶
回天之力動搖山嶽之勢然後可以辦也故如臣軰衰遲¶
踈繆之甚茍安分守亦可勉彊然進非其序固已大愧物¶
論未皇自劾遽又超遷況諫省之官自昔難得其人若非¶
望實兼隆豈宜輕授而又中興之初陛下與一時名臣共¶
圖雋功克昌大業雖深謀逺慮必出宸斷而拾遺補闕亦¶
頼正人顧臣何者敢冒兹責此𫠦以聞命驚憂無𫠦容措¶
懼必得罪而不敢以亟遷為榮也伏望聖慈察臣誠懇實¶
非飾辭特賜檢㑹前奏如臣𫠦乞以允公議臣不勝祈天¶
俟命之至伏𠊱勅㫖¶
　　　　辭免秘書少監劄子¶
左承事郎守右正言陳淵准尚書省劄子節文二月八月¶
<pb:KR4d0207_SBCK_013-4a>¶
三省同奉聖㫖陳淵除秘書少監兼崇政殿說書進講左¶
氏傳淵衰晚不才昨䝉誤恩擢寘諌省淵智識淺短議論¶
濶踈曽無毫髪上副聖主求諫之意朝夕憂懼無𫠦容措¶
方俟譴逐又辱超除惟秘省越分之遷經筵非常之選如¶
淵何者敢當此寵況淵祖父名監與今來官稱正應迴避¶
𫠦有上件恩命不敢祗受欲乞特賜敷奏收還成命改除¶
淵一在外合入差遣以安愚分¶
　　　　再辭崇政殿說書奏状¶
左承事郎新除宗正少卿兼崇政殿說書臣陳淵右臣近¶
䝉聖恩除臣秘書少監兼崇政殿說書進講左氏傳縁臣¶
祖父名監已具申尚書省乞賜敷奏改除臣一在外差遣¶
<pb:KR4d0207_SBCK_013-4b>¶
再蒙聖恩除臣宗正少卿其崇政殿說書進講左氏傳之¶
命尚仍其舊臣義當辭免不敢輒避煩瀆重干聖聴臣聞¶
春秋之有三傳𫠦見不同互有得失故自漢以來如歆向¶
父子猶不能無異同之論以陛下聖學髙眀尤深扵春秋¶
其扵左氏傳亦宜有𫠦去取以通經㫖如臣淺陋無識顧¶
何足以上當勸講之職𫠦有除命未敢祗受伏望聖慈特¶
賜收還以安愚分伏𠊱敕㫖¶
　貼黄臣初除秘書少監兼崇政殿說書秘書少監扵近¶
　降指揮不合辭免縁臣祖父名監扵法當避已具申尚¶
　書省乞賜敷奏除臣一在外差遣伏䝉聖恩改除臣宗¶
　正少卿臣已祗受訖𫠦有崇政殿說書例許辭免在臣¶
<pb:KR4d0207_SBCK_013-5a>¶
　分義不敢但已遂至上凟天聽臣不勝皇懼戰栗之至¶
　　　劄子¶
　　　　赴召與執政劄子¶
淵往者蒙恩賜對旋復被罪朝廷憫其無他特與洗滌更¶
縁薦引置之樞府編摩之地遲暮踈拙懼不能當尋請嶽¶
祠庶幾亟獲㣲禄可以自活自承改命以來忽已兩考方¶
幸投跡丘壑少酬素志今兹又蒙收召顧職分則不敢違¶
禮而飾詞念庸妄則難以冒榮而茍進彷徨失據驚悸成¶
疾乆之不免扶持就道冀逭有司慢令之誅而已無何纔¶
至闕下重蒙睿㫖再令登對揣已無堪益増愧恐恭惟廟¶
堂諸公以堯舜之道輔佐聖主固将盡攬天下英才同徳¶
<pb:KR4d0207_SBCK_013-5b>¶
一心共濟囏運海内遺逸之士誰不歸心如淵等軰鳬雁¶
飛集初無損益伏望啓迪之暇略賜開陳使不肖者姑以¶
奉祠之禄待罪山林終此一任因之自免以老就閒如是¶
則是非昭融取舎公當非惟少弭朝廷一時過聽之譏亦¶
𫠦以興起天下彈冠願仕之志淵雖與鹿豕為羣其幸多¶
矣¶
　　　　壬子八月十八日上殿劄子¶
臣嘗謂僣竊未平則二聖之歸無期夷狄之禍不觧南北¶
分裂生靈塗炭此固不可一日而寧居也然而欲平僭竊¶
而内有盜賊為之梗則盜賊未除僭竊亦不可得而平矣¶
牽制踰淮之師㴠養逆冦之勢因循不振職此之由故為¶
<pb:KR4d0207_SBCK_013-6a>¶
今日之計莫若先除盜賊俟其不能為患然後北向以定¶
中原跨河越岱而并居之乗機應變坐制&KR0219;虜宜無不如¶
意者昔劉先主之入蜀也欲資其富饒以争天下其先定¶
之計固将滅魏并吳而存漢然孟獲未降諸葛孔眀不敢¶
越險而東出則以掣肘者在其後故爾故其討獲也七擒¶
而七縱之力屈而不誅其人勢敗而不絶其欲竄之山谷¶
乃𫠦以安之獲安而蜀人安矣蜀人安然後孔眀得以十¶
倍曹丕之才併力而擊魏魏亡吳服而漢不得不興此其¶
志也惜乎謀已定而數竒師未捷而身殞然其𫠦建立已¶
足以取信扵後世矣今江湖荆楚閩廣之冦盖非止一孟¶
獲而已而其𫠦過殘滅井邑為墟暴虐之甚又非獲比則¶
<pb:KR4d0207_SBCK_013-6b>¶
為民除害誠有不可緩者而陛下連歲出師必遣宰執又¶
副之以大将芟夷招納舉無遺𥮅其𫠦以度内外之勢審¶
先後之序固不待臣之言矣然臣以謂討之之難不若安¶
之之難盖自宣和以來監司守令不得其人掊克相師繼¶
以殘忍民無𫠦赴愬棄耡耰而帶刀劍者幾年扵兹矣今¶
旌麾𫠦臨次第平定而郡縣牧民之官又不加擇兇渠雖¶
殱禍根未絶萬一舊弊繁興逆意復萌雖欲人人誅之不¶
可得矣臣故曰討之之難漢宣帝謂龔遂曰選任賢良固¶
将安之故臣願陛下及其初定任擇忠信之使分按諸路¶
諭以重民之意委以刺舉之權俾奸貪不法之吏不容扵¶
時而公正廉勤之人得以自效然後拔其殊尤聞之朝廷¶
<pb:KR4d0207_SBCK_013-7a>¶
以為郡縣之長則逺方受賜鰥寡孤獨宜無不得其𫠦矣¶
此安之之道也必欲濟師舊邦以慰簞食壺漿之民而盡¶
復祖宗之境土須吾民之安然後擁衆横行以圖決勝似¶
或未晩傳曰欲速則不達又曰必有忍其乃有濟區區之¶
忠唯陛下察之¶
臣聞古之為臣者有稟令無議令故令出扵上下知奉承¶
之而已此法之𫠦以行而事之𫠦以立也往者靖康之初¶
淵聖皇帝以兼容之度博訪羣言俱收而並用之甚盛徳¶
也而忠邪雜糅是非不公故毎下一令上自禁從下至百¶
執事之臣與夫布衣韋帶之士必群起而交攻之或已發¶
而中廢或盛行而遽改或姑存之終至扵委靡不振而後¶
<pb:KR4d0207_SBCK_013-7b>¶
已以故一事無成拱手以待禍其為弊至今尚在也此而¶
不革無以立政故臣不避僭越之誅為陛下極諫之夫議¶
政之地昔時士大夫屏息而過之如恐犯分及其後風俗¶
一變乃始有竊議其非者又其後公肆詆訐無𫠦忌憚則¶
今日之弊是也亷陛不分莫此為甚朝廷之勢安得而尊¶
朝廷不尊則國威不立國威不立而欲以指麾顧盻定天¶
下之大議臣固知其難矣傳曰下輕其上爵賤人圖柄臣¶
則國家揺動而人不静矣此古今通患也今天下之事宰¶
相行之臺諫言之若是亦足矣臺諫耳目有𫠦不及則詢¶
之侍從侍從思慮有𫠦未至則求之百執事其有遺䇿乎¶
而又下取布衣韋帶之士俾道聽塗說之流得以肆其不¶
<pb:KR4d0207_SBCK_013-8a>¶
根之論臣恐徒為紛紛無益扵治雖然人主之徳莫大乎¶
聽納如陛下之舎己從人不間貴賤雖堯舜亦不過此臣¶
子𫠦宜将順者也而臣私憂過計更為此言者非固欲棄¶
愚者一得之慮也以謂布衣韋帶之議資之以廣聰眀則¶
可也若創法立度而惟此曹之徇適足以自&KR0365;而已自古¶
造事者謀之以同斷之以獨故總覽兼聴之誠常施之扵¶
未決之前而是非可否之私不容扵已定之後為是故也¶
故臣愚願陛下自今凡有大事議之而後行已行而議者¶
勿聽毋使眀謨坐困曲説則天下幸甚¶
　　　　紹興九年十一月上殿劄子¶
臣聞孔子之言智仁勇曰知斯三者則知𫠦以修身知𫠦¶
<pb:KR4d0207_SBCK_013-8b>¶
以修身則知𫠦以治人知𫠦以治人則知𫠦以治天下國¶
家矣夫自修身治人以至為天下國家莫不以此故子思¶
子曰智仁勇三者天下之達徳也𫠦以行之者一也無𫠦¶
不達而行之以一則扵斯三者莫知𫠦先後矣臣至愚甚¶
陋陛下不知其不才處之諫省若将責以言者臣井蛙之¶
知誠不足以測知滄溟之大亦何𫠦逺然臣嘗讀中庸之¶
書竊窺三者之㫖求𫠦以合乎聖徳者以謂陛下仁智則¶
有餘矣而獨扵勇未嘗加意焉此臣𫠦以不能無疑也何¶
以眀之陛下無𫠦不知而能行其𫠦無事智之至也無𫠦¶
不愛而能克己以消兵仁之至也乃若抑畏太甚而示人¶
以弱則靳扵勇矣夫勇非撫劒疾視曰彼烏敢當我之謂¶
<pb:KR4d0207_SBCK_013-9a>¶
也如天之行健終古不息如水之攻堅疆莫之能先操至¶
權以黙運斡萬化扵不測夫是之謂真勇神&KR0266;待之而後¶
安四海依之以為命其又可畧耶昔者以大事小莫若湯¶
之扵葛文王之扵昆夷以小事大莫若太王之扵獯鬻勾¶
踐之扵吳孟子盖嘗以是為仁且智矣彼其處心積慮豈¶
有異扵陛下乎如太王勾踐固不足為陛下道至扵湯文¶
之事乃陛下之𫠦安行者然以臣觀之湯事葛文王事昆¶
夷雖曰無𫠦不至及其十一征而無敵扵天下命将帥遣¶
戍役以守衛中國亦何有扵葛與昆夷哉故忘己以樂天¶
者雖聖人之事而用兵以保民者亦王者之𫠦不得已焉¶
此湯之勇𫠦以表正萬邦文王之勇𫠦以一怒而安天下¶
<pb:KR4d0207_SBCK_013-9b>¶
之民也由是言之湯之扵葛文王之扵昆夷方其事之也¶
勇已行乎其中矣苐不露其威而已今陛下之扵鄰國将¶
不露其威乎亦将信之而不以爲備乎此臣𫠦以通夕不¶
寐求其說而不可得也或曰小役大弱役彊天也順天者¶
存吾何容心哉臣則以謂欲知天道視民之去就而已民¶
心歸之天其有不從乎湯以七十里文王以百里其彊大¶
不足言矣而孔子以湯武之事爲順乎天而應乎人得民¶
故也得民斯得天矣曷不觀今日河南陜右之民乎已叛¶
者欲歸方叛者隨悔此豈人力之𫠦能致哉天實使之也¶
然則或以不校爲順天或以征誅爲順天其義一也陛下¶
孝弟之至通扵神眀凡遐方異類不可以言化而理諭者¶
<pb:KR4d0207_SBCK_013-10a>¶
固将有以感之也則兩宫之還宜有近日未還之間隱忍¶
以致愛親之誠既還之後釋憾以睦鄰國之好此固陛下¶
已定之意其誰曰不然然臣之𫠦言盖非謂今日之𫠦當¶
行也以謂天下之大宗廟社稷之重祖宗開創之至勤累¶
世扶守之不易適當小雅盡廢之後而陛下承之其可不¶
為後來慮乎天命靡常事變難測以天下之力過為之備¶
以待不虞非失計也記曰凡事豫則立不豫則廢故臣願¶
陛下稍收異議以来天下敢言之士毋或輕棄厚積錢穀¶
以為他日糗糧之用毋或妄費宻飭諸将練兵秣馬毋得¶
輕動失信亦毋恃其不來以豫立事而養之以勇庶㡬萬¶
世根本扵我乎定則天下幸甚¶
<pb:KR4d0207_SBCK_013-10b>¶
臣聞儉非聖人之中制而孔子對林放之問則曰禮與其¶
奢也寧儉豈以儉為禮之本故與盖常人之情由儉入奢¶
易由奢入儉難故當用儉之時不可不慎不慎而無以約¶
之則末流之弊将至扵不可勝救矣臣觀自昔創業之主¶
皆有儉徳盖其興扵閭閻熟知民間之疾苦稼穡之艱難¶
故愛惜天物有不期然而然者禹之治水八年扵外三過¶
其門而不入逮地平天成之後乃作禹貢既第田以制賦¶
又因民之𫠦願而取其有餘其㣲及扵漆枲絺紵羽毛齒¶
革與夫魚鹽橘柚之可扵口菁茅簵楛之適扵用皆在𫠦¶
取盖亦莫非民力之𫠦得者方禹櫛風沐雨手胼足胝之¶
時親見百姓之勞苦已而安享其奉固宜有𫠦不忍也故¶
<pb:KR4d0207_SBCK_013-11a>¶
禹菲飲食惡衣服卑宫室孔子美之以為無間豈𫠦謂愛¶
惜天物有不期然而然者歟至扵守成之君往往不然輕¶
費妄用卒以召亂求如漢之孝文盖亦千一耳今陛下𫠦¶
乗之勢如孝文而天性似之𫠦歷之艱險如禹又不待學¶
而後至其扵儉徳天下户知之矣而臣强聒猶欲有𫠦獻¶
者書之稱禹曰克勤于邦克儉于家或曰儉可以施扵家¶
而已是大不然國之本在家而儉固将施之扵國也孝文¶
惜百金之費而制度不立終愧前古使其儉扵一已又能¶
推而廣之如彼其質雖二帝三王之功可跂而及矣可勝¶
惜哉比年以來陛下恩惠太泛賞給太厚匪頒賜與之費¶
幾扵無節此固陛下甚盛徳事然府庫空虛而發之不已¶
<pb:KR4d0207_SBCK_013-11b>¶
財賦匱竭而取之益詳陵寝未成郊祀不逺内有諸将之¶
饋外有鄰境之好𫠦用既衆而𫠦入寔寡此臣𫠦甚懼也¶
周官唯王及后世子不㑹說者曰不得以有司之法治之¶
誠然是周公作法開後世人主侈用之端也而可乎臣謂¶
周之冢宰以九式均節財用有司雖不㑹冢宰得以式而¶
論之矣若事事如式雖不㑹猶㑹也故臣願陛下自今凡¶
有錫賚法之𫠦無而扵例有疑者或輕重非倫或多寡不¶
類事下三省則三省得以共議事下户部則户部得以執¶
奏出納之吝有司得以獻其疑可否之宜臺諫得以論其¶
失凡𫠦經由不許承誤陛下聞其言又從而嘉納之一有¶
失當即行改正則前日之弊庶幾可息矣上以省費用之¶
<pb:KR4d0207_SBCK_013-12a>¶
煩下以絶僥倖之求無善扵此臣不勝過計惟陛下財擇¶
　　　　紹興十年正月上殿劄子¶
臣伏見藍公佐歸自異域王倫獨留金人過有需索且求¶
盟書此其意非淺淺者而朝廷視以為常不謀扵衆萬一¶
應之差若毫釐則安危之機扵此判矣前計已得要在終¶
之而已而終之之説必有變通臣為言官寂無𫠦聞而又¶
不能廣陛下之聰明不幾扵失職乎臣惟古者國有大疑¶
謀之扵心又謀之扵卿士庶人欲其同也同而行之則無¶
悔矣今縱未能謀及庶人為&KR0056;士者獨不可一詢之乎自¶
風俗之壊士大夫往往　扵廷諍而怯扵公言故朝廷有¶
事彼此相視不吐一辭事成則曰我固知其如此盖不必¶
<pb:KR4d0207_SBCK_013-12b>¶
言事敗則曰我豈不欲言顧言之未必見聴爾是以上下¶
相戒以言為出位以不言為守職今若出自聖意必使之¶
言則人無以為辭矣且朝廷設官有言責者彼自不得不¶
言至扵侍從之臣以論思獻納為職盖陛下腹心之任也¶
徳盛位尊實上𫠦親擢而深知之者豈可有事而不與之¶
議乎願詔宰相徧召從官示之以其事使之各盡其説毋¶
有𫠦隱庶幾𫠦同者衆則國論自定萬一從官又有異見¶
不欲宣言扵衆實封上聞取自聖斷然後行之則上下不¶
惑而萬世可遵矣臣不勝區區之忠惟陛下裁擇¶
臣聞朝廷自藍公佐既歸之後嘗有大議而諫官不得與¶
聞比者外間詾詾一日百變雖有所聞亦復不知其實尸¶
<pb:KR4d0207_SBCK_013-13a>¶
厥官罔聞知臣不敢逃罪輒進瞽言惟陛下留神而幸察¶
焉臣聞和戰有二議其實一事然自靖康以來朝廷上下¶
公卿大夫之間以和為是者必以戰為非以戰為可者必¶
以和為否二者各執𫠦見不能合而為一此聴其說者𫠦¶
以乆而益惑也夫和與戰初不在我也彼倡而我應之爾¶
應之者其可豫為一定之論乎方我之欲和也而彼欲戰¶
戰固不可已也則和之說廢矣逮我之欲戰也而彼欲和¶
和固不可已也則戰之説廢矣故和之與戰二議而一事¶
不可不察也曷不以前日之𫠦嘗行與其𫠦已驗者而觀¶
之則其議決矣方胡騎之長驅東南也𫠦過殘滅不遺餘¶
力當是時果可以求和乎其後淮上之師屢出屢勝國勢¶
<pb:KR4d0207_SBCK_013-13b>¶
已安則戰之效也戰未必不如和扵此可見矣劉豫數敗¶
彼知我之不可圖也間以使來歸其侵疆而許我以和當¶
是時果可以請戰乎已而不遺一鏃奄有河南陜右之地¶
十分天下而復其九則和之效也和未必不如戰扵此又¶
可見矣夫事之已驗如此而議和者不言戰議戰者不言¶
和亦已過矣然則和之與戰唯𫠦施之宜而已其又可執¶
耶今者虜人留王倫為質要我以歲幣迫我以誓書趣我¶
以來使臣固不知其詳然以臣觀之其皆未可遽許乎何¶
以言之歲幣必薄然後可繼而彼之𫠦須者太厚誓書必¶
實然後可信而彼之𫠦約者太過使人有辭然後可遣而¶
彼之𫠦期者太速許之則終必失信不許猶冀其見察也¶
<pb:KR4d0207_SBCK_013-14a>¶
或曰彼将不和則如之何曰吾方待命未嘗求絶彼何不¶
和之有假使不和我有辭矣辭順而彼不聴是其本無意¶
扵和也今雖偽以為和後亦将變矣變之遲速亦何擇焉¶
且和終不可恃也和變而為戰則往年淮上之師是也豈¶
皆為彼𫠦敗乎其倡在彼其應在我臣故曰和之與戰唯¶
𫠦施之宜而已孟子曰未聞以千里畏人者也況今日之¶
地十有千里者乎臣僣議國事罪當萬死然臣𫠦言天下¶
之公論非臣私言也臣已有奏劄乞令從官㑹議今先為¶
此言以進其聴而從之罪而誅之臣不敢有𫠦擇也臣不¶
勝皇懼戰　之至¶
　　　　正月十五日進入劄子¶
<pb:KR4d0207_SBCK_013-14b>¶
臣近以朝廷議欲遣人再使金國曾具奏劄乞詔宰臣徧¶
召從官示之以其事使之各盡其説庶幾𫠦同者衆則國¶
論自定如從官或有異見不欲宣言扵衆俾實封上聞取¶
自聖斷至今累日未蒙施行豈聖意自有𫠦在而非臣下¶
之可與乎無乃紛紛之論可厭而朝廷大臣以謂不足恤¶
乎古者國有大疑謀及卿士似不如此臣之𫠦言未可已¶
也臣聞以天下為天下則身佚而功倍以一已為天下則¶
力勞而效淺盖天下者民心之𫠦在也民之𫠦欲天必從¶
之湯以七十里而興商文王以百里而興周其後世子孫¶
更數百年而不絶者得民心而已民與之則天與之矣雖¶
然民則衆矣欲知其心何自而察之乎察其𫠦服從者斯¶
<pb:KR4d0207_SBCK_013-15a>¶
可矣百官者民之𫠦服從也百官亦多矣欲知其心何自¶
而察之乎察其𫠦仰望者斯可矣朝廷侍從之臣百官之¶
𫠦仰望也異時宰執由此其選盖人物之傑然者也國有¶
大事過而徇之天下之心扵此可考矣故多不患扵難諧¶
寡不溺扵偏見亦何憚而不使之議乎夫以朝廷侍從之¶
臣而不使之參議國之大事則陛下之𫠦取謀者二三大¶
臣而已萬一二三大臣不能無蔽陛下必從其説将誰使¶
正之艱難以來十有五年扵兹矣陛下焦心勞思不皇暇¶
食以至今日幸而國勢已立夷狄有𫠦畏憚海内跂踵以¶
俟中興正須博採兼聴唯是之從布宣徳意曲順民心而¶
廟堂之上容有秘而不示者豈啓迪聖主以天下為天下¶
<pb:KR4d0207_SBCK_013-15b>¶
之道乎幸聴臣言詔令從官都堂㑹議必有至當之論以¶
助陛下矣古人有言曰所言公公言之𫠦言私王者無私¶
私則有偏公則無執有偏則民易以怨無執則衆莫不從¶
上下内外莫不從之天下可運扵掌矣惟陛下毋以臣言¶
爲不足聴而忽扵用衆則天下幸甚¶
　　　　正月十七日上殿劄子¶
臣既言和與戰二議而一事不可徧執惟𫠦施之宜而已¶
又以謂天下有必勝之𫝑亦有必敗之理我與敵人之𫠦¶
共用者若其必勝之𫝑在我而必敗之理在彼則在我者¶
不可以不用雖未能用亦不必過爲之慮知此則和與戰¶
之議可決矣何以言之昔者三國之際魏最强吳次之蜀¶
<pb:KR4d0207_SBCK_013-16a>¶
又次之方孫權劉備無恙時以曹操之姦雄溉平中原僣¶
亂因其餘勇以却烏孫鮮卑一弱子之力耳而不能并吳¶
蜀而有之則以吳蜀之險可恃故也故吳蜀利扵守魏利¶
扵戰魏雖能戰而吳蜀必不可入吳蜀併力以攻魏則魏¶
可亡魏與吳蜀合而為一則内陵外侮皆不足憂矣唯其¶
各守其𫠦久之而不能合雖合而無以守之此其𫠦以有¶
而不能久也今我據有吳蜀以為根本虜雖强大終莫能¶
侵又益我以河南陜右六十州之地盖三國之𫠦雖合者¶
此雖大帝三王之天下絶長補短未能遠過顧吾𫠦以主¶
張和維持之者如何耳故用此以戰則戰無不克用此以¶
和則和無不成此𫠦謂有必勝之𫝑也自古彊盛無過扵¶
<pb:KR4d0207_SBCK_013-16b>¶
秦既已蠶食六國遂并天下莫與為敵矣然夷狄種性仁¶
義不施而暴虐是用故傳之二世而亡今虜邈在萬里之¶
外豺狼狐兔之與居非能為秦也而以小加大志得氣滿¶
貪黷無厭方且骨&KR0079;之間自相屠戮心腹之内日以離間¶
專為&KR0075;侈以夸其𫠦有之富旁附之國至有不忍其虐逃¶
而遠之者察其𫠦為必不能久此𫠦謂有必敗之理也用¶
我之𫠦必勝以當彼之𫠦必敗可以有為而我方約和不¶
欲言戰惴惴然唯恐虜之復來此虜所以得而輕我也且¶
我之𫠦以不欲言戰者豈非以往日維揚之遷徙浙東之¶
奔播有不可以不戒乎此又過慮也胡不觀今日之𫝑與¶
靖康以後為如何今日之𫝑方興也靖康以後之𫝑已壊¶
<pb:KR4d0207_SBCK_013-17a>¶
也此豈可同年而語哉盖自宣和以來朝廷𫠦以待金人¶
者有得有失其失在扵靖康之前而不在扵建炎之後不¶
可不辨也靖康以前敗&KR0576;扵契丹貪得扵燕雲賊來不拒¶
賊去不追其失已不足咎矣建炎以後不守南都避而之¶
維揚不守維揚避而之臨安又之㑹稽四眀如太王之扵¶
狄人盖有不得已而然者非失計也其後復歸臨安彼固¶
以我為怯無足憚者故我得以收人心彊國𫝑選將治兵¶
嚴為之備𫠦以屢戰屢勝十年無患此非其得耶觀虜之¶
意既得中原豈不欲謀吳而據蜀兼有四海之利乎然每¶
舉輒敗知我之有備也必將待時而發則雖名得中原其¶
實不可保矣與其既得而不能保孰若棄而不守猶足以¶
<pb:KR4d0207_SBCK_013-17b>¶
緩我而市恩乎此虜𫠦以廢劉豫而退保河南之意也而¶
我之𫠦有如此猶且以往日之禍為戒亦已過矣臣甞逰¶
荆州見荆人𫠦以事闗羽者家置一祠雖父子兄弟室中¶
之語度非羽之𫠦欲則必相戒以勿言唯恐羽之知之也¶
夫羽之死已數百年其不能定以害人也審矣而荆人畏¶
之如此以其餘威在人上下相傳有以誑惑其心耳今金¶
人去中國限以北虜水慄陸讋不知經幾聚落然後能復¶
至燕雲也不為之備而徒畏之豈知𫠦先務乎且虜𫠦謂¶
生女真之兵者自南而北𫠦存無幾𫠦可致者諸蕃烏合¶
之醜𩔖耳散而復集其𫝑實難集而使之遠來必不能久¶
縱使駐足扵燕雲之境而垂涎扵雍梁之地亦必有豫未¶
<pb:KR4d0207_SBCK_013-18a>¶
敢輕入盖進則有山寨必叛之虞退則有契丹修怨之慮¶
不顧而越河亦虜之𫠦忌也又況河南之民既歸而安必¶
以死守虜雖善戰恐亦未必得志耳臣故曰用我之𫠦必¶
勝當彼之𫠦必敗可以有為不當以前事為戒而和與戰¶
之事可決而無疑者為是故也臣本書生扵用兵之事實¶
不能曉至扵天下之理盖嘗得之扵經術矣意之𫠦見不¶
敢緘塞若和未可變戰亦當備則臣𫠦言未必全無補也¶
臣願陛下察今日勝敗之由與在我者可以有為在彼者¶
可以無戒雖未絶和以戰為主如陛下𫠦以諭臣者此計¶
一定萬世無患矣臣不勝區區之忠惟陛下財擇¶
　　　　正月二十三日上殿劄子¶
<pb:KR4d0207_SBCK_013-18b>¶
臣衰晚不才誤蒙陛下寘之諫省凡有𫠦陳必賜開納在¶
臣微分可謂千載一時而自到省以來臣𫠦不散不言者¶
往往多是細故雖蒙施行可以自幸而亦可以為媿以是¶
朝夕皇懼木知𫠦以上副陛下容諫之意者幾欲乞賜罷¶
黜未敢遽𤼵近因藍公佐歸自金國而同時正使王倫輒¶
為金人𫠦留又聞金人盡誅往日主議之人且悔前約以¶
此重有邀索國事之大無過扵此扵是輒以和戰二議不¶
可偏執之說仰慁宸嚴冀以少塞臣責荷陛下過聴臣計¶
且語臣曰今日之和非惟不可偏執自當以戰為主意欲¶
積財練兵選將帥固要害過為之備以待不虞可和則和¶
可戰則戰此宗社之福天下萬世之幸也臣當時不能自¶
<pb:KR4d0207_SBCK_013-19a>¶
已雖已畧涷曲折多是承意稱賛退而自省有未盡者將¶
復進其瞽言未果而數日以來不聞廣行咨訪但見已命¶
之使又有升黜將&KR0208;其行莫測𫠦謂臣固不可中輟必盡¶
言之惟陛下矜其狂愚而加察焉臣聞衆論未孚必稽其¶
實是非混淆當俟其定語雍容則易從詞迫切則難聴臣¶
既已知之矣而今日之事臣必欲亟效其區區者以謂事¶
機之彂近在朝夕不容有所待故也且陛下既知今日之¶
和自當以戰為主則和之不可堅守而戰之不可不備也¶
審矣今乃急扵遣使而不及其他此臣𫠦以疑也且使之¶
𫠦以不可不遣者以虜之不能無求而我亦不得不許也¶
雖不得不許而亦有不可許者如取河北之民則失人心¶
<pb:KR4d0207_SBCK_013-19b>¶
用彼之正朔而亂國政若此𩔖者誠不可許朝廷亦捋不¶
許之矣至扵誓書之有從違歳幣之有多寡又在夫可許¶
與不可許之間斟酌而予奪之&KR0057;𫠦當慎也盖誓書之未¶
行必待歲幣之有定而歳幣之數寡則可從多則難&KR0071;彼¶
方挾彊以凌我求之者多而與之者寡必不諧矣且為後¶
日之計又不可多然則使其可遽遣而莫之議乎臣觀祖¶
宗之待契丹可謂過扵厚矣然景徳𫠦賜朝廷本有過許¶
曹利用損之止扵三十萬慶曆𫠦賜朝廷又有過許富弼¶
損之止扵三十萬方是之時金帛之直每一疋兩不過千¶
錢省陌總而計之為省錢五十萬緍而已人猶以為多也¶
今疋之直不下十倍而兩之直三倍有餘矣如聞虜人欲¶
<pb:KR4d0207_SBCK_013-20a>¶
援舊例此乃祖宗續增之數其可盡許乎又況必不止此¶
而奉使之人又未必有如利用與弼者若一一如其𫠦請¶
而不與之較後悔無及矣且獨不見宣和靖康間趙良嗣¶
李悦李鄴之𫠦許乎&KR0004;欲靖難不復深慮其後虜人得以¶
藉口遂致今日難弭之禍徒以使之不得其人故也使之¶
不可遽遣亦可見扵此矣且使之不可遽遣而亦不可以¶
不遣遣之則必有𫠦許亦必有𫠦不許臣既陳之扵前矣¶
若遂遣之亦誠有可議者以臣愚見許之多固不若許之¶
寡也盖虜之𫠦求無厭以其本無意扵和也洗已見其觧¶
和之兆乎今吾固有𫠦不許則已咈其欲矣就其可許者¶
而許者十七八而不許者十二三可謂許之者多而不許¶
<pb:KR4d0207_SBCK_013-20b>¶
者寡矣使其有意扵和則可不然許之多者不足以得其¶
喜而許之寡者適足以彂其怒多固不喜寡亦必怒皆不¶
可以得其和則與其多許而失和不若寡許而失和之為¶
愈也何則多與無益寡與無損故也盖和戰兩途彼之意¶
常欲戰不得已而後為和我之意常欲和不得已而後有¶
戰戰非我之意和亦非彼之意不能以相易也何以知其¶
然以往者京城浙東之變知之也方虜之犯京城必邀二¶
聖以往凡皇族之在城中無一人得脱者及來浙東逼逐¶
衛兵遠建海涯幾及屬車之塵此其意豈欲復存我宋萬¶
世之祀哉頼皇天悔禍宗廟社稷之靈與海内愛戴之心¶
共惟陛下以臨九有十年之間國𫝑已立以守則固以戰¶
<pb:KR4d0207_SBCK_013-21a>¶
則勝故虜亦不得已而約和耳然其不欲存我之迹固在¶
彼非本石亦將懼我必欲滅之之謀矣緃陛下以天地之¶
度愛惜生靈㫁無復讐之心彼其能自安乎彼不能以自¶
安其能終容我乎然則和之必變可立而待矣或者必欲¶
多與之幣以幸其乆而無變無是道也故臣願陛下以和¶
為息戰之權以戰為守和之備惜財以厚民吝予以存信¶
不計目前之利務為長久之䇿臨遣使臣訓之以不欺之¶
誠示之以一定之議俾毋輕許以誤大計則雖蠻貊之&KR0022;¶
無足憂矣然後遴擇謀臣精練戰士多積穀帛以備糗糧¶
之用　固封守以保安業之民觀釁而動動不失時則以¶
和以戰惟我𫠦欲耳古語有之無待其不來恃吾有以待¶
<pb:KR4d0207_SBCK_013-21b>¶
之如是則金人之彊將無𫠦施其扵厚幣以求&KR0576;不亦遠¶
乎臣至愚甚陋自以天下至計莫尚扵此敢布腹心伏𠊱¶
採擇¶
默堂先生文集卷第十三¶
<pb:KR4d0207_SBCK_013-22a>¶

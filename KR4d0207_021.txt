# -*- mode: mandoku-view -*-
#+TITLE: 默堂集
#+DATE: 2015-09-23 10:21:45
#+PROPERTY: JUAN 21


二十一¶　　　　　¶宋　陳淵　撰
　　陳伯瑜宣義行狀¶
公諱某字伯瑜姓陳氏南劍之沙縣人髙祖諱文餘以
其¶子祕書少監之貴贈官至尚書駕部員外郎陳氏為
延平¶大族自少監公之後世有顯人名徳震天下而公
之曽祖¶可法皇祖諱某皇考瑄葢三世不仕公自少時
即發憤讀¶書欲張大其家聲刻苦不少懈宗黨多譽之
<pb:KR4d0207_WYG_021-1b>
尤為叔祖朝¶議之所信愛雖逰官逺方未甞不以自隨
也以是公得徧¶歴通都大邑從良師友以學學且成其
施於科舉若有餘¶矣然每出輒不利中年益竒蹇遂棄
而家居往來田野間<md:KR4d0207_SBCK_021-1b>¶若無意於斯世者獨教其子升戩
曰耕而穫常理也旱潦¶則亦有焉汝力於學以追少監
之子孫無我多愧且吾先¶世多潜徳至於今葢乆寜常
晦而不彰乎二子遵其言日¶進不已其後數年果有貢
於禮部者雖不偶而其志愈勵¶矣公從容謂其夫人曰
<pb:KR4d0207_WYG_021-2a>
吾兒類能自立者上方興太學英¶材輻輳學者求琢磨
之益宜必於道吾將遣二子逰焉而¶貧無以為道路之
費奈何夫人曰如不可已則唯所命公¶於是鬻饘粥之
田資其子以行里俗或笑之公逌然不以¶介意又二年
當元祐三年而戩舉進士中第嚮之笑者始¶相與驚歎
以公之不計目前為得又十年當紹聖四年而¶升復登
科人以是大服公則又相與抃蹈為公深賀公謝<md:KR4d0207_SBCK_021-2a>¶客曰
教子欲其才吾志也以文墨而得禄比比皆然何足¶賀
<pb:KR4d0207_WYG_021-2b>
識者謂公器度過人逺甚其子卒皆有成矣豈其教之¶
固有道與崇寜中戩調於吏部得䖍州幕官䖍於江西
為¶大郡當江嶺之衝貴人達官常所往來與夫朝廷之
有事¶於交廣者出入必過焉其見戩者則以䖍之屬吏
為得人¶㑹羣蠻擾邊克之朝廷以廣西融宜等州别為
一路𨽻黔¶南自幕寮以上皆堂選重其事也由是諸公
之任事於此¶者交辟之書奏就除融州判官戩以公老
不忍逺去書來¶告曰必辭是公聞之即輕騎詣其子所
<pb:KR4d0207_WYG_021-3a>
詰之曰男兒志四¶方事業亦欲及時汝為汝之所為毋
以我故自滯倘汝有¶立雖行萬里之外如在吾側不然
徒朝夕相依無謂也汝<md:KR4d0207_SBCK_021-2b>¶必往戩不得辭公因挈其婦孫
以歸而使戩獨之官後果¶以戎功改通直郎用元圭恩
封公承事郎又用郊祀恩再¶封公宣義郎暮年躬被寵
榮人為公喜而公之辭色卒不¶見其有異於平日也戩
居黔南日乆屬以侍養乞於朝已¶而得請當詣闕遂亟
授福州閩縣丞以歸既歸父子相見¶歡甚乆之迎公如
<pb:KR4d0207_WYG_021-3b>
閩葢朞年而後返其明年二子亦返未¶㡬公復趣二子
還任戩曰長樂佳山水㳺觀休息之所為¶多且飲食醫
藥尤便老人其必之此乎升進而言曰始戩¶之令於四
明之昌國也涉江逾海道逺且阻翁甞與俱北¶南歸而
丞於閩也又得侍翁以往今升領建之松溪邑事¶其去
家於閩為近居處口體之奉非所憂當為升行戩不<md:KR4d0207_SBCK_021-3a>¶必
聽公笑而從之其在松溪强健如未病時冬十月朔晨¶
興正冠脩容坐堂上子孫以次賀婦進饋就視則已奄
<pb:KR4d0207_WYG_021-4a>
然¶逝矣葢政和四年也享年八十有四公純直樂易其
於孝¶友葢不待勉强而後能至平居語莊而氣平於人
無貴賤¶戚踈視之若一宜其遇事易撓然一有不歉於
義無茍從¶者其奉已至約而施予無吝恱之不以其好
弗屑也在昌¶國其子官滿奉之以歸至郡即先走㑹稽
告其去於部使¶者民有聚白金三百兩伺公出羅拜廷
下願以為公夀且¶曰前此為敝邑者葢許之也以大夫
之嚴不敢以請輒私¶於下執事幸不以為罪公麾而出
<pb:KR4d0207_WYG_021-4b>
之曰令為國牧民反於¶汝乎責貨何義也汝必速反吾
兒知之其不汝容矣民感<md:KR4d0207_SBCK_021-3b>¶泣而去公晚嵗貲稍裕計其
所用之餘遇新陳不繼之際¶輒平價出之閭里之貧者
賴以不困所居去城市稍逺俗¶不餌藥唯以巫祝為尚
公為儲金石草木之可以療疾者¶依古方和之散以予
民當癘疫並興公前後所全活甚衆¶鄉人徳之始戩之
官於黔南也戎事有間凡嶺外珍竒之¶物詭異之玩倘
可以娛心意快耳目者莫不畢致以獻于¶公又屬其族
<pb:KR4d0207_WYG_021-5a>
子弟築亭於居第之東宏壯偉麗大溪横其¶前喬木蒼
然掩映左右以為公親戚故舊燕㳺之地至於¶觴豆之
器射壺博奕之具無一不備來者樂之且以公之¶難老
為有子也公曰吾兒念我欲以是相恱然吾豈待此¶而
後足不遽止之亦所以慰其逺情耳公之清修恬澹葢<md:KR4d0207_SBCK_021-4a>¶如此公夫人邑里鄧氏資淑慎治家嚴整而用物有
度方¶公捐書就閒不以生事攖心寠甚夫人為均節有
無至婚¶喪祭祀賓客之所宜費者卒不更其素故人以
<pb:KR4d0207_WYG_021-5b>
為難葢長¶公一嵗前公十年而終亦以其子陞朝贈孺
人生三男子¶長曰升次堯輔而季則戩也堯輔早世升
後公一年亦卒¶官止文林郎女二人適進士黄約羅世
英孫男四人將以¶六年十二月二日辛酉塟公於縣之
崇仁里故發冲之原¶夫人之兆宜有顯刻以傳不朽謹
叙次其世系仁義於右¶以告萬世之君子使誌公之墓
者得以考焉¶
　　廖成伯朝請墓表
<pb:KR4d0207_WYG_021-6a>
公諱某字成伯姓廖氏其先葢出於周文王之子伯<md:KR4d0207_SBCK_021-4b>¶廖
以字為氏自東漢以來時有顯者然皆莫知其所承襲¶
至唐或居太原之晉陽遭天寶之亂以其族避地閩中
家¶延平山谷間號龍池唐亡龍池之族仕王氏多以軍
功有¶聞其子孫蕃衍遂為延平著姓至公八世祖始由
龍池分¶處順昌縣之交溪故今為交溪人曽祖諱某祖
諱某父諱¶某皆潜徳弗仕世積善以高夀終鄉人化慕
焉公少力學¶工文詞以其母楊氏意應舉為場屋有名
<pb:KR4d0207_WYG_021-6b>
士母卒即棄去¶故習益求其所未至而養其所固有者
以教其子已而其¶子擢進士第列官於朝遇政和六年
郊祀恩始封承事郎¶致仕自是國有大慶必進封逮今
天子即位凡十年八遷¶至朝請郎乃以年賜三品服以
靖康元年十月庚辰終於<md:KR4d0207_SBCK_021-5a>¶家享年九十有四初娶謝氏
再娶陳氏累贈若封皆安人¶生子男三人長曰冽早世
次曰剛朝奉郎守右正言次曰¶副女一人適進士吳權
孫男六人軒輯遲過遂蘧孫女三¶人以是年十二月庚
<pb:KR4d0207_WYG_021-7a>
申塟於縣之溪南祖塋公天性質直¶簡而不偷易而不
弛遇人無戚疏小大一以誠處事唯理¶所在未甞幸利
而薰然慈愛下逮僮僕見之者知其為篤¶厚君子也故
其孝愛行於閨門信義著於朋友恭順達於¶閭里得之
自然不待矯拂平居無事唯以詩酒為樂客至¶必飲飲
或終日無醉色其為詩&KR0894;筆立成宛轉清切能道¶人所
難言不主風刺自適而已始余為太學諸生與正言¶公
同舍遂相與為㤀年友葢乆而益親間甞察其所知所<md:KR4d0207_SBCK_021-5b>¶
<pb:KR4d0207_WYG_021-7b>
能而訊其所從來則曰某事吾父謂某如是某行之某
事¶某如是行之而吾父以為然者也方余未識公時則
已於¶其子知公矣其後見公於嘉興又見公於臨漳皆
其子之¶官舍聽其言觀其行益信其為人最後見公於
交溪年愈¶髙貌愈温氣愈和使人即之而不能去也豈
古所謂老成¶人其徳可尊而事之者耶公之教子初不
以勢利為先故¶自其子之始得官以至歴清要享豐禄
人皆榮之而公未¶甞有喜色其子在宣和初甞除太學
<pb:KR4d0207_WYG_021-8a>
録辭不報俄遷監察¶御史即亟以公老求去比得守莆
陽葢二年然後迎公之¶官居無何復以侍疾乞歸方築
室買田為乆安計㑹上躬¶聽斷屏絶姦佞求正直士補
諫官闕員遽命以右正言召<md:KR4d0207_SBCK_021-6a>¶還時公疾已作亦不果赴
正言公尚恬退至是雖其義皆¶不得不然然非公素不
以人之所榮者有望於其子則為¶之子者雖欲必行其
志以終其孝養其可得乎故余以公¶之子知公而反覆
詠歎之不已者非茍云也公歿之明年¶正言公欲誌其
<pb:KR4d0207_WYG_021-8b>
平生以傳於後書来告曰先君不幸既塟¶未及銘身隱
而迹晦懼無以傳逺今世俗多借譽於達官¶之文茍以
榮親無益不信吾父子四海相知唯子一人宜¶有以表
之余既知公而其子又知余知之余雖賤且不¶能文其
何以辭於是為論次其行實因道余所以知公者¶附益
焉已又述於其後曰維廖氏世有徳善既乆將大¶發於
公公靳弗施以至於老且死又寓其所積之厚於其<md:KR4d0207_SBCK_021-6b>¶子
且顯公為不朽矣若公者所謂假舟楫絶江河行不¶必
<pb:KR4d0207_WYG_021-9a>
以踵也吾聞有徳者其後必大豈以夫載而之後世者¶
有所附託而然與故曰人有不為也而後可以有為吾
見¶其兆矣請以是鑱諸石表於公之墓以俟年月日同
郡陳¶淵述¶
　　祭叔祖右司文¶
維宣和四年十月丙戌朔二十日乙巳姪孫淵謹以清
酌¶家饌之奠致祭於亡叔祖宫使右司之靈嗚呼叔祖
當代¶之傑百世之師其道徳之髙術智之深議論之精
<pb:KR4d0207_WYG_021-9b>
文章之¶妙無與倫比葢夫人而能言之至其忠貰金石
謀合鬼神¶辨屈儀秦勇抗賁育横騖别驅而卒反於正
則雖譽之善<md:KR4d0207_SBCK_021-7a>¶者有不能極其美而嫉之深者有不能指
其疵昔者紹聖¶之初公卧江海之上或得其賢用之匪
宜三年學省困於¶鹽虀而英偉之資豪邁之氣髙視縉
紳之表危言極論葢¶莫知其官之卑朔方一出令聞四
馳逮真人之勃興任諫¶垣而補遺國爾㤀家衆正所依
故當雷霆之威而不懾任¶萬鈞之重而不辭審厥是以
<pb:KR4d0207_WYG_021-10a>
獨往禍已及而弗移淮壖謫¶守召不及朞曽坐席之未
温復議政於都司一斥不復二¶紀於兹家乏宿儲無適
不怡豈至誠之所存置得喪於毫¶釐嗚呼公之言曰金
百死而不化水萬折以東流言可為¶也而志不可㡬志
可似也而其屢屈而不撓乆窮而不變¶霜雪雨雹衆凌
而並虐獨公凛然挺松栢之姿觸瘴霧以<md:KR4d0207_SBCK_021-7b>¶深入視囹圄
其猶歸人不能堪已甘如飴此天下蒼生所¶以跂踵而
有待而有志之士所以隱伏不耀珍其貨以湏¶時孰謂
<pb:KR4d0207_WYG_021-10b>
公厭斯世而去也彀必中之矢而終不一發斂山¶岳之
積而㣲塵弗施葢庸人孺子樵夫販婦聞公之亡猶¶且
為之墮淚而不禁况於知舊親戚抱恨衘寃則其情可
推¶顧惟不肖自為童稚已被誨育至於今三十餘年矣
撫而¶憐之葢益乆而不衰報徳無所公今已而將門户
薄祐困¶躓厄窮之所招耶生民何辜哲人遽萎嗚呼公
於所親不¶責其所未至而於其賢不窮其所不知其待
我也尤為不¶疑葢甞語同志之士於公公信其人謂逺
<pb:KR4d0207_WYG_021-11a>
大之可期數年¶之間先後公而逝矣存者其誰平生坎
𡒄公知其㣲公去<md:KR4d0207_SBCK_021-8a>¶我留欲以奚為北向長號莫知我悲¶
　　祭李先之祭酒文¶
維建炎二年嵗次戊申五月甲申朔某日某甲子迪功
郎¶吉州永豐縣主簿陳淵謹以清酌庶羞之奠致祭於
故李¶公祭酒舍人之靈嗚呼我宋人物之盛章明乎咸
平景徳¶之間而烜赫乎嘉祐治平之際更熈寜而一變
逮元祐而¶復熾乗時崛起不可勝計學窺孔孟之奥文
<pb:KR4d0207_WYG_021-11b>
挾班揚之氣¶挺松筠以抗莭決江河而建議公於斯時
擢冠多士參夜¶光明月以效珍儷芝草鳯凰而呈瑞俯
青雲於咫尺日千¶里其必至方騁轡於修塗俄遭䜛而
逺棄嗟道大之不容¶亦名高之為累彼小人之自絶實
天命之有制倘定數之<md:KR4d0207_SBCK_021-8b>¶莫移奚智巧之能避自公邅迴
既歴一世正人凛以結舌¶邪説閧其如沸亂鹿鳴於邇
言速龍戰於殊裔㑹大人之¶繼明創禍根之所自誅姦
惡之已盈訪忠良於乆廢起徳¶人於荒服嵗五遷而未
<pb:KR4d0207_WYG_021-12a>
既接鴛鷺其有期阻干戈之尚肆¶遂移疾於中途遡衡
門而遂志豈愛君之無已憤孤忠之¶未契致深憂之莫
展厭乆生而遽逝嗚呼哀哉仁者宜夀¶徳必得位何淫
朋之煽凶亦龎眉而競貴謂天道之漠然¶彼作善者誰
恃顧横流之滔天痛箕裘之未畀庶胼胝之¶奏功亘萬
世而無弊何斯道之遂衰困長謀於不試寜姻¶戚之是
懷嘆含生之失庇它時江濵邂逅相值舟中之語¶情不
予祕憶緒誨之渠渠悵摳衣之莫繼繄死生之去來<md:KR4d0207_SBCK_021-9a>¶豈
<pb:KR4d0207_WYG_021-12b>
空蒼之無抵茍師傳之未冺民異時其受賜公實無憾¶
情鍾我輩紛世慮以何極集牢愁於幽意聊緘詞以叙
心¶冩餘哀於一涕¶
　　祭龜山先生文¶
維紹興五年嵗次乙夘十月庚子朔十八日丁巳壻具
位¶陳淵謹以清酌庶羞之奠致祭於亡外舅致政龍圖
楊公¶先生之靈嗚呼泰山其頺梁木其壞四海所悲而
况於骨¶肉之愛我於公門親則子壻恩已篤矣又兼乎
<pb:KR4d0207_WYG_021-13a>
師資之義¶此所以哀痛切乆而不能自已也自我識公
建之東陽¶從公荆州轉於浙江乆客念歸各旋故里多
合鮮離前後¶三紀衣之食之援而撫之教之誨之誘而
與之如工之造<md:KR4d0207_SBCK_021-9b>¶器刻雕琢磨而冀其用如農之養苗灌
溉薅芸以俟其實¶曽厚徳之未酬忽莫知其所適若嬰
兒之失其母也其能¶不以為戚耶嗚呼先生清而不隘
和而不流淡然無營心¶逸日休其體之於身而安也亦
以是施於民其行之於𤱶¶畝而宜也亦以是達於朝廷
<pb:KR4d0207_WYG_021-13b>
故退不為崖異之行而進不¶求激矯之名葢所謂從容
而自中豈智巧果敢之足云乎¶公甞謂孟子之所謂善
子思之所謂誠實同名異而皆達¶於孔子之仁仁固無
私誠不自成故能合内外通物我無¶分於天人也伊洛
得之明以授我我行乎中用惟其可或¶畔乎此辨而正
之期於萬世匪我敢私公之云亡士失所¶恃幸聖朝之
眷舊起斯文於將廢倘邪説之遂熄何異乎<md:KR4d0207_SBCK_021-10a>¶存而得志
矧公有子惟公是似遵正途而遄往信遺風之¶可繼公
<pb:KR4d0207_WYG_021-14a>
則無憾斯人所喟文以告哀詞不逮意¶
　　祭胡寶學文¶
維紹興八年九月戊寅朔某日某甲子左承事郎守祕
書¶丞陳淵謹以清酌庶饈之奠致祭於故侍讀寶學文
定胡¶公之靈嗚呼孟軻既沒聖學莫繼楊墨雖衰異端
猶熾漢¶黜百家不鋤其根文景黄老武宣申韓權謀尚
功名莭輕¶死清虚懲之遂來釋氏晉促其祚梁遽以亡
有好弗稽復¶張於唐韓公憤然欲火其書積習既深弊
<pb:KR4d0207_WYG_021-14b>
終弗除宋興百¶年此蠧仍在衆正彚升羣邪氷解訖於
荆舒謂得其要引¶眈援瞿鑿經談妙末流滔天正塗孔
堙帝閔其然是興二<md:KR4d0207_SBCK_021-10b>¶程天人靡間内外兩盡體極無始
而有感應王氏未衰此¶道已行發其幽光元祐之仁大
程所傳龜山具體小程春¶秋公得其髓正名定分别嫌
明㣲如權在衡錙銖不欺自¶公少年文已驚世况有此
書密傳孔志孔志所在孟子擬¶之其闢楊墨春秋啟之
葢曰三代人倫必明無父無君周¶公所膺楊墨之過猶
<pb:KR4d0207_WYG_021-15a>
以其弊佛所從來豈容勿議公明春¶秋用夷則夷是真
夷者公其敢私人曰裸顛兹特其跡舍¶跡論心世儒之
失公不徒言亦健於行君焉父母友焉弟¶兄仁脩於家
忠施於國筭計見效儒者之特公之事君惟¶道是從退
不茍去進非尚容晚節逢辰八年三起突未及¶黔鴻鵠
千里人願公来帝降匪遲執經以待公行不歸念<md:KR4d0207_SBCK_021-11a>¶昔龜山
於公為友相望巍然泰山北斗龜山云亡世失其¶師公
又逝矣人將焉依賴有遺編聖心所取至言一出異¶說
<pb:KR4d0207_WYG_021-15b>
箝口嗟我從公蹇駑附驥所不鄙者臭味相似付囑之¶
深薦揚之力厚徳未酬泉臺永隔惟公有子萬人之英
氣¶横八極勇冠三軍振公餘烈將必有日如鵬乗風暫
兹一¶息生榮死哀身逺徳尊後有傳焉餘何足云緘詞
寓奠有¶淚如雨公歆我誠此酒不吐¶
　　祭廖尚書文¶
維紹興十三年嵗次癸亥十一月癸丑朔十七日己巳
左¶宣教郎主管台州崇道觀陳淵謹以清酌庶饈之奠
<pb:KR4d0207_WYG_021-16a>
致祭¶於故致政徽猷尚書廖公之靈惟公仕至八座名
高當世<md:KR4d0207_SBCK_021-11b>¶壽逾七十禄埀後裔凡古人之所難值者公晏
然而皆得¶而世俗之所無有者公裕然而已備遺五福
而弗居謝塵¶縁而釋累公固無憾人亦何喟所不足者
&KR0476;時艱難餘藴¶未既朝廷喪其老成後學失所依庇此
有志之士所以深¶悲與夫識與不識莫不為之揮涕也
嗟乎一氣無私有種¶純粹率曠世而不逢未百年而遂
逝其窮而在下者顧豈¶無人而其達而在上者又止於
<pb:KR4d0207_WYG_021-16b>
此造物者其果有意乎其¶無意乎吾不可得而知巳昔
我未冠唯公是比針芥相投¶不約而契跋龜山中庸之
學慕了齋浩然之氣匪曰身謀¶為天下計故處則管鮑
之相許出則王貢之相繼五十年¶間義均兄弟晚嵗同
朝臺諫並峙道然而然心同迹似方<md:KR4d0207_SBCK_021-12a>¶抗志以輸忠忽&KR0476;
讒而俱廢我既還里後公亦至幸家居¶之無逺庻安車
之易詣曽日月之㡬何遽訃音之來謂嗚¶呼哀哉於生
知死達人細事公了此其有餘豈待言而後¶㑹顧平生
<pb:KR4d0207_WYG_021-17a>
之交㳺盡矣雖乆生其何恃歌此奠章公歆我¶意¶
　　祭鄧南夫文¶
維宣和二年九月丁夘朔二十八日辛丑陳淵謹以清
酌¶庶饈之奠致祭於亡友南夫十九兄之靈嗚呼哀哉
吾衰¶何乆母逝兄亡又喪吾友我友多矣實唯兄賢孝
友忠信¶匪學則然謙以自牧恕以接物孚於宗黨無頑
不革其待¶我也洞然勿疑相知之深如琴子期人亦有
言趣舍殊志<md:KR4d0207_SBCK_021-12b>¶曽是不謀若合符契我家陋巷咫尺高門
<pb:KR4d0207_WYG_021-17b>
曳履往來朝坐¶及昏三年於兹連墻莫覩炯炯此心將
以誰語夢間剥啄¶推枕從之出户無人誰知我悲嗚呼
哀哉命不可知軒昻¶磊落而止於斯誰謂報施疾於影
響是獨何歟乃&KR0476;夭枉¶憶昨西逰同寓京師飲食起居
跬步不離情隨事遷長慟¶以别冀兄榮歸豈謂永訣一
時同進孰與兄才竟坐敢言¶事故不諧得䘮秋毫本不
足計數極而終又焉擇地男兒¶結髪志在四方馬革裹
尸於我何傷天地為家莫非真宅¶既知而歸舉世皆客
<pb:KR4d0207_WYG_021-18a>
彼方客逰念人旅死夢中占夢果何¶時已况兄易簀有
友可依全櫬亟還復不愆時殆至送終¶咸得其禮人曰
幸哉唯兄有子我觀令子汗血之駒氣吞<md:KR4d0207_SBCK_021-13a>¶無垠未飽以
芻望燕首越萬里終去我豈私之伯樂所顧¶賴以不亡
不在此耶富貴而夀其亦爾耶昔兄别時以是¶為託渠
固自立我生不怍死而有知尚聞此言瀝酒陳詩¶淚如
迸泉¶
　　代翁子靜祭奉議叔祖文
<pb:KR4d0207_WYG_021-18b>
維宣和四年三月庚申朔十二日辛未具位翁某謹以
清¶酌庶饈之奠致祭於致政奉議陳公之靈嗚呼我官
沙陽¶善政蔑聞公實教我唯仁得民遵公此言百弊一
新曽未¶半年民氣如春惟公里居有徳有齒奬借賛助
民以易使¶方湏功成遽喪先子衘哀而去遺恨何已哀
傷贈誄恩隆¶一時有徳未報公今永歸禍患疾困哭不
及幃奠兹一觴<md:KR4d0207_SBCK_021-13b>¶莫知我悲¶
　　代郡守祭衢州高龍圖文
<pb:KR4d0207_WYG_021-19a>
嗚呼士方阨窮百不一施懷竒負能誰獨識之如公初
年¶其數亦竒更涉險艱厥聞乃馳浙㓂跳梁所過紛披
峰屯¶蟻結蔓蔓弗夷公在廣信位卑力㣲奮袂一呼羣
情響隨¶勇如亞夫堅卧釋圍忠如張許江淮是依東南
再安此功¶為誰帝用褒崇延閣帥麾兵火之餘金城湯
池指顧所移¶流亡畢歸平時士夫衣輕乗肥高論怨誹
曰不吾知一旦¶變生鳥竄莫追抗顔視公寜不忸怩謂
公百年為帝龍䕫¶不圖奄忽遽盡於斯凡我同氣莫不
<pb:KR4d0207_WYG_021-19b>
涕揮况在鄰壤惟公¶實師死生命歟詎可理推奠兹一
觴孰知我悲<md:KR4d0207_SBCK_021-14a>¶　　代郡守祭江給事母夫人文¶
莫先之福唯夀而夫人以夀終不朽之託唯子而夫人
之¶子賢閨門之行或沒世無聞而夫人播令譽於衆口
誨育¶之勤或不䝉其利而夫人享厚養於暮年生榮死
哀又何¶憾焉唯其子之賢而公輔之望尚鬱於輿論故
縉紳之意¶於夫人之夀幸其數之延嗟九原之莫作&KR0870;
<pb:KR4d0207_WYG_021-20a>
遺恨於終天¶念昔夕郎寓官建安夫人舊㳺山川儼然
悵綵輿之不返¶忽丹旐之翩翩聊陳一觴我亦涕漣¶
　　又代漕使¶
嗚呼夫人閨門之秀孝慈惠和令聞惟舊藴徳不耀是
生¶賢子寶鼎元龜邦家所倚文章器業甞試其餘瑣闥
雍容<md:KR4d0207_SBCK_021-14b>¶陳帝之謨帝顧槐庭虛心以向孰謂夫人遽棄榮
養胡不¶少延慰其子心富貴夀考益昭徳音我懷昔人
剪髪延客¶或歴台躔乃其遺澤死生夢覺葢不必傷有
<pb:KR4d0207_WYG_021-20b>
子實賢夫人¶不亡¶
　　又代龎㡬先運幹¶
古者朋友視猶兄弟我於夫人葢子之義夕郎與我同
年¶之契叅幕漕臺又甞聨事雲天雖隔志則無異毋事
夫人¶已孤之意不見幾明翩旐俄至陳跡依然痛傷何
已徙居¶剪髪世濟其美胡不百年以待其子我觀令子
公輔之器¶瑣闥掖垣餘藴未既夫人之徳庶鍾於此逝
者有知可無¶憾矣<md:KR4d0207_SBCK_021-15a>¶
<pb:KR4d0207_WYG_021-21a>
　　祭廖成伯文¶
維建炎元年嵗次丁未八月某朔某日具位陳淵謹以
清¶酌庶饈之奠致祭於太原廖公朝請丈之靈惟公天
資質¶直副以忠厚發於自然不待矯揉深耕熟耘盡地
之力豐¶穰報之子有賢徳我友公子自其少時相知之
深如琴子¶期夤縁識公拜公牀下謂我兒輩可與語者
不見幾時遂¶隔生死維墓有碑我誌其美公之所藴我
豈盡知公子命¶我其何以辭校書墓旁可置萬家翠琰
<pb:KR4d0207_WYG_021-21b>
巍然直詞匪夸埀¶名萬年公則有後我附以名世傳不
朽緘詩千里寄此一¶樽公乎不亡其尚有聞¶
　　代楊丈祭翁子靜文<md:KR4d0207_SBCK_021-15b>¶嗚呼子靜少而力學唯善是師長也効官勇於有為氣
剛¶大而識明用無適而不宜嘆州縣之徒勞積誠厚而
薄施¶方崇安之扞敵實全閩之所依吏屏跡以自全已
忘家而¶即危豈險隘之足恃抑民情之説歸變怯懦於
有勇凛長¶城而振威彼怙勢以自賢謂爾謀之何違因
<pb:KR4d0207_WYG_021-22a>
抗詞而不屈¶乃逮繫於圜扉終負疾以投荒冐炎蒸而
逺馳委孤嫠於¶老母忽中道而告萎嗚呼哀哉昔睢上
之相從掩借來而¶獨竒徳既成而望著遽一跌而止兹
則夫予之為慟豈姻¶婭之是私冀皇明之逺燭亦嗣子
之可期憑斯文以告幽¶寫老懷之獨悲¶
　　祭表弟余君文(代龜山/)<md:KR4d0207_SBCK_021-16a>¶嗚呼造物之於人畀付無私而人之所遇有厚有薄自
爾¶不齊謂為善者得福常多則彼為不善者胡為尚蕃
<pb:KR4d0207_WYG_021-22b>
其子¶孫又皓首而龎眉豈非偶然耶抑亦有數存乎其
間而理¶不可推不然以余亡舅之徳固當流裔昌熾而
晚得二子¶汝實長而早世曽後嗣之頓隳昔余得官於
荆州别汝母¶於将溪之上視汝孝友温恭之質謂必業
余舅氏之家而¶侈其傳者在兹今其已矣念汝母之既
老雖汝之受於天¶者有命惟不獲終其孝則為可悲寓
詞千里道余所以痛¶汝之意亦以泄余渭陽之思¶
　　祭楊遵道文
<pb:KR4d0207_WYG_021-23a>
維崇寜四年嵗次乙酉十一月乙未朔十九日癸丑延
平<md:KR4d0207_SBCK_021-16b>¶陳淵謹以果酒之奠致祭於亡友兄遵道之靈嗚呼
遵道¶學有師傳文以能名年甫半世遽殞其身昔我始
見汴水¶之曲偉矣議論温其如玉謂我朋友許我以姻
使獲種徳¶先生之門三年契闊相去萬里南來一笑寛
我夢寐從以¶籃輿由汴如荆歌詩賡酬愈出愈新至則
成昬畧去苛禮¶婉婉淑人今則有子衝寒冐暑或此致
疾今其亡矣匪報¶繄徳秋闈較藝謬處衆先仲季三人
<pb:KR4d0207_WYG_021-23b>
偕試春官有懷竒才¶通昔拭淚臨行一觴酬此㣲意¶
　　代龜山祭葉<端禮尚¶書之父文
惟靈稟性冲和&KR0757;行純實斂迹丘園鄉閭之式毫髪莫
施¶神懿其徳俾昌厥後以重王國譬公喬岳敦大靜一
神秀<md:KR4d0207_SBCK_021-17a>¶所鍾宜生申伯祝公夀考與山無極曽未百年乗
化而息¶念昔見公笑談密勿碧眼霜髯銀章赤紱謂公
難老天所¶永錫今幾何時死生永隔與公情親豈縁姻
戚奠此一觴¶涕淚横臆
<pb:KR4d0207_WYG_021-24a>
　　祭翁評事文¶
維政和八年六月壬子朔二十四日乙亥潁川陳淵謹
以¶清酌素饈之奠致祭於京兆承事翁公之靈惟公天
畀忠¶純行如其性年逾九十終之以正生榮死哀實惟
子賢正¶斯已矣又何憾焉我從公子交契良厚公命聨
姻愛忘其¶醜情深義重感極痛深詞以告哀莫究我心¶
　　祭先兄文<md:KR4d0207_SBCK_021-17b>¶維兄忠信孝友徳全於天襟度坦夷與世周旋貧而無
<pb:KR4d0207_WYG_021-24b>
求¶困而寡怨自昔罕聞於今親見平生詩酒雅有真趣
譏刺¶紛然不改其度我亦有言謂我勿恤人生百年如
駒過隙¶吾師無功以醉為鄉一杯到手萬慮俱㤀門户
得汝庶㡬¶有立幼稚滿前奚憂不給再拜此言此意良
厚四十無成¶我則有負前年辭親求試辟雍志竟未諧
扁舟遽東不謂¶吾母奄棄諸孤百死中途偶還敝廬號
呼相持心肝隕裂¶適襄大事兄以毁折嗚呼哀哉兄弟
二人手足之愛里閭¶所聞毁産教我終寠不顧未報此
<pb:KR4d0207_WYG_021-25a>
恩遺我而去天禍亟至¶積釁所延既喪吾母又喪吾兄
我雖在世與死奚擇徒以¶愛妹尚忍餘息憂大事叢勢
㣲力弱俯視猶子日虞哀削<md:KR4d0207_SBCK_021-18a>¶兄既委我我不敢欺未議
婚嫁保無凍饑死生貧富兄已¶深達匪兄之憂我志不
越天命靡常期之十年倘未就木¶酬兄豈難喪事即逺
所不敢稽盡蠲俗禮於事為宜官塘¶之原宅兆惟吉從
吾親逰宜無不適靈輀將駕奠此一觴¶以告此心誓終
不㤀
<pb:KR4d0207_WYG_021-25b>
　　祭翁甥文¶
昔承建安嵗在庚寅我友翁子笑言始親同舟浙江共
榻¶甌閩傾寫不盡唯一心真十年憂患如齒依脣居雖
異鄉¶家事莫分我友謂我吾兒可人是猶汝子請以為
姻欣然¶從之自㤀賤貧書幣未酬俄以訃聞念子粹然
甚質而文¶忠信孝友實光我門云何不淑奚辜於神死
生夭夀孰測<md:KR4d0207_SBCK_021-18b>¶其因往事本空顧何足論我友聞道脩之
以仁黙觀去來¶如臂屈伸㑹當掃除不立一塵子如知
<pb:KR4d0207_WYG_021-26a>
此歸安於墳將此¶深心報㒺極恩¶
　　代龜山祭陸太孺人文¶
嗚呼夫人慎淑温柔根於所性以配君子惟義之聽
我聞¶徳門靡率匪正為女擇歸俾親常行方兹傾心益
資餘慶¶胡不少延數豈天定有子孝愛禮與誠罄夫人
何憾其可¶以瞑¶
　　祭公叙十叔文¶
維紹興十四年嵗次甲子十月戊寅朔二十一日戊戌
<pb:KR4d0207_WYG_021-26b>
侄¶具位淵謹以清酌之奠致祭於故叔父承事之靈嗚<md:KR4d0207_SBCK_021-19a>¶呼我曽叔祖特進公之盛徳上配尚書公勲業之富為
無¶忝下啟諫議公名節之重為有光輝今映古無與倫
擬則¶以負荷之於前而誘掖之於後者得其道故也故
其鍾之¶為陂澤發之為泉源者特進公之力為多此其
後世子孫¶蕃衍盛大世守家法愈乆而弗墜也歟惟我
叔父乃特進¶公之嗣孫賢而有才者也特進公平生好
施不倦晚無餘¶資而其子孫有散於異鄉而不能以自
<pb:KR4d0207_WYG_021-27a>
存者公獨以儉自¶持幻貧為富且聚其弟侄歸保桑梓
若婚若嫁俾之各得¶其所守墳墓而不去又以其餘力
進諸子於學問有以文¶章取科第者天之報也其不可
信耶葢公生則安逸歿以¶夀考凢人之所難得者在公
皆可以無憾而於特進公諸<md:KR4d0207_SBCK_021-19b>¶孫之列獨能無愧者誠有
自也淵也不肖少從公逰以至¶於老其戚踈無間則父
子之仁也其尊卑㤀分則朋友之¶義也其疑有質其行
有導其緩急有所赴愬今其亡矣凢¶利害憂樂莫與同
<pb:KR4d0207_WYG_021-27b>
者追慕之極何可言耶念公避難東去¶以為即返吾里
也不果逺送及公屬纊之後又不聞付囑¶之音以至復
土猶以衰病不能任責抑惟愛予之厚何以¶為報有淚
如雨莫明此心聊陳薄奠侑以斯文以泄其哀¶公其鑒
之哉¶
　
　
　黙堂集巻二十一¶
<md:KR4d0207_SBCK_022-1a>¶
<pb:KR4d0207_WYG_022-1a>
欽定四庫全書
　黙堂集巻二十二¶　　　　　¶宋　陳淵　撰

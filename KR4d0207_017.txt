# -*- mode: mandoku-view -*-
#+TITLE: 默堂集
#+DATE: 2015-09-23 10:21:44
#+PROPERTY: JUAN 17


　　與胡康侯侍讀¶
秋暑方熾伏惟台侯動止萬福淵前月十八日以久不
奉¶問起居遂遣家僕上狀今必塵清聴矣方兹俟報忽
拜六¶月初間誨翰伏審邇来尊體益健極慰瞻仰召命
嚴峻既¶巳弗藥便可趨装上副明主虚懐久待之意矣
佇聞柄任¶海内所同未參侍間伏乞為道倍萬調䕶謹
<pb:KR4d0207_WYG_017-1b>
奉狀不宣¶
淵前月下旬伏䝉省劄備坐宫使侍讀薦淵應直言極
諌¶科奉聖㫖依已降指揮令具詞業繳進竊惟制舉之
設自¶漢及唐沿襲不廢盖皆以待非常之才至本朝尤
重其選<md:KR4d0207_SBCK_017-1b>¶自非精通經史百代之書深明古今治亂之變
達于世務¶而文采又足以發之不以應詔如淵學術荒
淺議論疎濶¶而又年衰多病文思僻澁一無足取俾充
兹選公議謂何¶故自聞命以来雖復自幸不敢以為榮
<pb:KR4d0207_WYG_017-2a>
也况淵實無所有¶尤善累人往者當路或憐其窮謾加
剪拂便遭廢逐今兹¶積垢未洗縦復不能晦迹逺遁豈
可更以彈擊之餘上玷¶左右知人之鑒三復重言但増
戰栗惟公名徳之重天下¶歸向咳唾所及駑蹇増價誰
不願出門下必有真賢實能¶仰副搜拔如淵不肖徒知
感激而已已具辭免狀申省謹¶布肺腑尚冀孚察亦不
敢具公啓上謝併幸原恕¶
　　又
<pb:KR4d0207_WYG_017-2b>
淵區區之意已具前書不復縷縷上浼台聴誌中不可
加<md:KR4d0207_SBCK_017-2a>¶損之喻已悉尊㫖然字説雖不行於世病根猶未盡
除如¶間日之瘧寒熱才退便若無事萬一其證尚在尤
宜急攻¶要須見不復發乃可去藥耳元祐紹聖之事可
以觀矣誠¶恐後之視今亦無以異于今之視昔也明道
先生云但得¶道在勿問今與後已與人此言甚大公既
無疑矣了齋云¶身短而事長難與急者論實中不肖之
病然未能不以為¶憂也徒有愧于諄諄之誨耳伏稽深
<pb:KR4d0207_WYG_017-3a>
察之龜山論語及易¶義盡于所送去者承復索其餘更
待問楊恐必無也何¶由承教臨風徒切傾渇¶
　　又
淵再拜專人至伏䝉書誨方渴仰中獲聞春夏之交尊
體¶益康健豈勝慰釋自前月見邸報已聞給事被召中
外交<md:KR4d0207_SBCK_017-2b>¶慶况如淵者其喜可知而来教畧不及當是路逺
朝報未¶到耳如近日朝廷用人頗復求舊諸公咸集以
俟長者之¶至當不復辭矣衰晩于世無求但與天下蒼
<pb:KR4d0207_WYG_017-3b>
生跂踵以承¶膏澤又不知果於何日起程萬一未回鄉
里間得欵遂一¶見莫大之幸也伏紙懐想言不盡意¶
　　又
春秋傳久欲受教以相去差逺不敢面請今兹辱頒惠
仰¶荷不棄豈勝誠感所恨未見全帙又不能無望也伊
川先¶生曰春秋聖人之用也學聖人而見其用無餘藴
矣畧窺¶一二騐之于心推之于事皆可施行深切著明
如見聖人¶筆削而躬授之計自秦漢以来雖如董生研
<pb:KR4d0207_WYG_017-4a>
究恐未覩此¶秘也行年六十餘矣獲見斯文豈不知幸
淵已請于丞相<md:KR4d0207_SBCK_017-3a>¶再候乞宫祠有報若許不許皆令暫歸
計所報當在端節¶前後逺不出後月半間春秋傳猶有
二十巻乞及期付来¶至懇至懇定夫所撰思復行狀顯
道墓志與龜山所撰定¶夫墓志皆無本但記得思復墓
志盡載行狀之詞唯結處¶論世儒之失即龜山之文也
諫臣所論罪在無知盖不足¶辨經筵一二公尚放得下
間人又可强解事耶承諭愧恐¶愧恐尚書省及免役事
<pb:KR4d0207_WYG_017-4b>
初不詳聞易傳親傳者别無本今¶納去看畢示下幸甚
幸甚龜山文集已編成六十巻得諸¶楊書云爾伏恐尊
悉¶
　　乂(别紙/)
淵再拜承喻春秋傳已脱稿當已繕寫奏御矣無由一
見¶全帙想望函丈恨無羽翼耳淵不肖雖不足仰窺作
者之<md:KR4d0207_SBCK_017-3b>¶意然亦嘗竊聞一二矣至如論齊晉之事重道義
而輕功¶利此自孟子以後儒者所未嘗及脱或及之莫
<pb:KR4d0207_WYG_017-5a>
能純一故¶王霸儒墨混為一區而伊吕管晏儗非其倫
矣是無他知¶之不明講之不精故也左右傳道于已絶
復續之餘所見¶既的所守甚嚴而文字之妙又足以絢
發之則其作聖賢¶于千載豈在他人乎前所贊歎不為
過矣所恨衰晚未能¶千里負笈而承緒論若傳本已多
其藁無用䝉借錄俾聰¶明未衰之間得以玩習他日復
見公林下誾誾侃侃亦足¶以奉承餘誨矣不審肯賜矜
許否
<pb:KR4d0207_WYG_017-5b>
　　答胡寧和仲郎中¶
昨奉書久無来報意多事不暇遣人遂發家僕馳問方
此<md:KR4d0207_SBCK_017-4a>¶縣望忽辱專介惠書獲聞邇来侍奉多福喜慰可知
也尊¶丈召除大慰海内之望前書已具賀伏䝉誨諭益
荷眷予¶之厚耆徳彚征天下之福然来教以老者為言
非賤冗衰¶退之人所當覬望也朝夕引去終嶽祠之任
即不復就祿¶矣末由晤見千萬為親愛重謹奉狀不宣¶
䝉論及淵明事若以人物言之如雲漢在天可仰而不
<pb:KR4d0207_WYG_017-6a>
可¶及但學者是是非非又不可茍夫正人之是非乃所
以正¶已也豈可以輕議為嫌前書謂陶公何譏焉者盖
謂秦漢¶以来道義不明諸子百家各懐私見故雖如陶
公之賢亦¶未嘗子細觀誠有見焉非妄説也若以為雅
意素有所主¶即棄官為是如此則晨門荷篠長沮桀溺
之流不經聖人<md:KR4d0207_SBCK_017-4b>¶指㸃誰敢以為非乎揚子雲云古者髙
餓顯下祿隠不知¶何所據而言恐只是失身于天祿而
不能去恐或議之聊¶以自湔耳伯夷栁下惠孔子皆以
<pb:KR4d0207_WYG_017-6b>
為賢孟子亦曰其趣一¶也何髙下之辨乎故論其髙淵
明乃千載之士論其是古¶人軌轍較然亦可見也龜山
婺州之任未嘗從辟盖方是¶時飢餓不能出門户帥司
以攝闕員耳仕固有為貧者未¶易疵也但尊丈既以栁
下惠許之不當更引淵明例耳不¶就二字已悉雅意墓
志第二本已送去將樂矣請知之久¶以病在告不曽見
丞相前此甚望春秋傳来計得之喜甚旦夕¶叩問之金
紫辭不下乞宫祠又未許不知今嵗得去否
<pb:KR4d0207_WYG_017-7a>
淵䝉侍讀以大科相薦自顧何人敢當此舉想出于諸
友<md:KR4d0207_SBCK_017-5a>¶賛揚之力愧荷愧荷或云侍讀意不在科目徒欲因
此振¶發衰懦耳果爾尤不可也淵行年六十餘日覺昏
憊縦使¶向前亦何所補深恐緣是益重其過更為長者
之累雖所¶幸也其能安乎近有問淵尊丈何以相知遂
形論薦淵答¶以此翁必是見不肖與張柬之公孫生年
齒相上下故以¶其是而薦之不知淵學問名節與此兩
公大縣逺也問者¶遂大笑因侍次幸道之
<pb:KR4d0207_WYG_017-7b>
　　又論龜山墓志中事¶
　　　差市易務事始末¶
龜山宣和四年既罷祠官貧甚不果赴部郭慎求在朝
以¶書問所欲公年已七十矣(癸巳生至宣和四年/嵗在壬寅巳年七十)<答以
老不<md:KR4d0207_SBCK_017-5b>¶能辦事唯求一筦庫為貧耳慎求得書詢吏部見
闕監當¶官近毗陵未差者吏部報以常州市易務即為
求得之馳¶以告公慎求初亦不知前一日為人所授公
聞之曰非見¶闕固于吾事無濟然市易事吾素不以為
<pb:KR4d0207_WYG_017-8a>
然縦便得祿其¶可就乎盖慎求不察吾意耳至五年秋
末果退闕因傅國¶華之薦召赴都堂審察即以足疾辭
不赴六年國華又以¶前請未行再薦遂以袐書郎召對
且御筆詔若辭者坐罪¶乃不克免先是傅國華奉使三
韓得㫖許於經由三路凡¶人才可薦者薦之不限以員
及歸具奏臣往来京西淮浙¶人才可薦者甚多然抱道
處晦無如楊某者願以所得薦¶三路人才薦此一人上
亦聞公名故始召審察又召上殿<md:KR4d0207_SBCK_017-6a>¶云若謂監市易務不
<pb:KR4d0207_WYG_017-8b>
就除袐書郎即就即非同時事失其¶實矣今削去不就
二字為當更恐欲見其實故具之然如¶市易務方待闕
未上雖不見于墓志亦可也¶
　　　攻王氏一章行狀不載墓志載之¶
公嘗為某言自佛入中國聰明辨智之士多為其所惑
鮮¶不従者唯韓退之歐陽文忠立得定然佛之徒未必
誠服¶其説其餘能文章好議論者于佛之道實未必知
而恥于¶不知往往樂其誕而自小更入其堂無足議者
<pb:KR4d0207_WYG_017-9a>
如王荆公¶晚年深取其言自謂己知之而知有不盡此
非同乎流俗¶也盖其于儒者之道未嘗深造故溺焉而
不即悟耳是以¶為世大害自元祐以来世之賢者多攻
之而亦多不得其<md:KR4d0207_SBCK_017-6b>¶要領某于明道先生哀詞中論世儒
之學云物我異辨天¶人殊觀中庸髙明之學析而為二而
道因以不行矣雖王¶氏復生不能以口舌解也其道不
然也如此其見之行事¶顛倒悖謬盖不可以一二舉所
謂從許子之道相率而為¶偽者也惡能治國家故淵嘗
<pb:KR4d0207_WYG_017-9b>
竊謂龜山諫省所論王氏一¶章正名其邪説誠是矣然
則其流弊足以亂天下為言猶¶是一時之論至于拔本
塞源當與待後之賢者相與推明¶其意如孟子之辨楊
墨然後能成龜山之終也墓志所載¶雖用全篇亦持其
端而已又可畧乎¶
　　　三經義辨止載朱公有益學者之詞¶
龜山與給事書云荆公黜王爵罷配享嘗謂其所論多
邪<md:KR4d0207_SBCK_017-7a>¶説取怨於其徒此三經義辨所不得巳也如日錄字
<pb:KR4d0207_WYG_017-10a>
説亦¶有少論著然此事不可易為之云云又龜山既従
蕭子壯¶之請為作浦城學殿記言王氏立言之謬又答
其書云向¶在諫垣嘗論王氏之失太學諸生安於所習
鬨然羣起而¶非之賴君相之明卒從其言今雖有定論
而學者真知其¶非者或寡矣屏居投閒因摭三經義有
害于理處是正之¶以示後學云云以此兩書之詞觀之
則三經義辨用之於¶王氏豈無意乎又豈止為解釋文
義之不當遂欲求勝乎¶誠以道術所在萬世所待以開
<pb:KR4d0207_WYG_017-10b>
明者不可闕耳今墓志所¶書止引朱子發奏疏云所著
三經義辨有益學者某之愚¶見更欲少賜提掇之庶㡬
不與末篇所謂凡訓釋論撰同<md:KR4d0207_SBCK_017-7b>¶為空言也如何如何¶
　　　又
淵啓令弟又荷錄示疑問至感至感果何求哉心則逺
矣¶此兩句極幽逺有味連上文讀至此語若不足意已
獨至¶盖不必稽之陶公而後得龜山之為人也陶公于
此功名¶富貴誠不足以累其心然於道則㡬矣于義則
<pb:KR4d0207_WYG_017-11a>
未也豈可¶與行義以達其道者同日語哉孟子論伊尹
之取與既以¶謂合于道又以謂合于義其論養氣既以
謂配道又以謂¶配義此理恐陶公所未講也何則仕為
令尹乃曰徒為五¶斗米而已一束帶見督郵便棄官而
歸其去就果何義乎¶孔子之言易曰和順于道德而理
于義體用不分而動静¶一如矣自聖學不傳學者各任
其意則有舎義而言道者<md:KR4d0207_SBCK_017-8a>¶佛之徒是也陶公何譏焉恐
不可以龜山為比如後来再¶問心逺所對數條鄙意以
<pb:KR4d0207_WYG_017-11b>
謂以語陶公猶未到他履踐處¶况于龜山此盖老人恐
學者不悟其語故為是委曲辨析¶之詞未敢聞命繫辭
曰以言乎逺則不禦夫豈有畔㟁哉¶嘗試以是觀之恐
是老人初意更告為問過也鄒陳以師¶禮事龜山胡公
實傳其學此居仁作行狀失於審詳之過¶銘序中不及
淵知其意矣如以宣和御筆為當時海行指¶揮可謂斬
釘截鐵之論春秋筆削豈復有假借乎欽服欽¶服¶
　　代龜山與南劍張守
<pb:KR4d0207_WYG_017-12a>
比辰霜寒伏惟鎮撫多暇尊候動止萬福某衰晚里居
幸<md:KR4d0207_SBCK_017-8b>¶依餘庇得以茍安無足道者少意上聞今日見廵尉
云縣¶中被符起發弓兵百五十人随吴成忠入郡防托
而邑令¶憚于申明即日移文巡尉遣行此事係一邑利
害某雖閒¶人不敢隠黙盖將樂經殘破之後居民近稍
有歸者今嵗¶收成十不及二三人雖畏禍而飢凍迫之
其勢不能保其¶必不為亂比緣制置司召汀州民兵經
由此地公肆刼掠¶甚者至盡取其家貲殺其人焚其廬
<pb:KR4d0207_WYG_017-12b>
上下驚擾無處竄避¶尋常所恃唯甲户鎗手緩急可用
又以先次盡數揀發所¶賴唯巡尉少尉弓兵隂與彈壓
庶㡬不逞之徒未遽猖獗¶而一邑善良恃以偷生今若
上稟嚴㫖悉令赴郡郡中得¶此未必有補而蕭然新破
之邑大為闕事矣欲望矜察特<md:KR4d0207_SBCK_017-9a>¶免起發豈勝幸甚此不
獨區區自全之計實一邑之幸也¶建安之冦不知任都
統者如何處置雖擒獲可卜然自順¶昌將樂一帶賊所
出入並無遮障萬一假道順昌奔衝將¶樂未審何以禦
<pb:KR4d0207_WYG_017-13a>
之前此一派直趨沙縣入尤溪如蹈無人¶之境為此處
獨闕隄防耳因見任團練更與議之也便中¶草草言不
能盡惟祝為民自厚¶
　　答廖用中侍御¶
秋暑方熾伏惟鎮撫多暇台候動止萬福淵自去年劍
浦¶違别左右至今不䝉存問方兹懐仰忽奉賜誨喜慰
可知¶也頗聞漳南自艱難以来風物與昔無異民淳事
簡賦役¶易辦此道已行上下相安尤解滯念不肖累乞
<pb:KR4d0207_WYG_017-13b>
歸而帥座<md:KR4d0207_SBCK_017-9b>¶不許暮年索居凡事不便又近嵗稍葺先疇
庶㡬退處無¶求而飽緣是一出前功盡廢兒輩又失學
懐抱可知盖非¶獨以無補欲辭衍祿也丞相在南昌化
弱為强易貧為富¶威令既行坐以無事正是衰晚偷閒
竊食去取豈不自幸¶然所樂不存亦自無如窮命何耳
盖自去冬至今夏月月¶請去謂欲周旋人情不免流滯
稍涼當必行其志也恐公¶要知曲折故此縷縷伏乞為
道保重上副眷倚下慰人望¶不宣
<pb:KR4d0207_WYG_017-14a>
　　與梁兼濟提刑¶
比到郡承周守示及德久與龜山及左右兩書尋具咨
目¶欲付歐承去便奉納而歐承遽行不告遂併留少賈
處未<md:KR4d0207_SBCK_017-10a>¶發間忽家中送到正月所答手誨眷意殷厚慰勉
周至大¶釋久仰之懐幸甚幸甚别紙論及不呼徳字為
非是且以¶見責尤荷不鄙顧不肖何者敢當此意淵乍
侍了齋見龜¶山與之書中間語及伯思先祖皆以字獨
李徳駿稱其官¶了齋謂徳駿事師甚勤未有可絶之罪
<pb:KR4d0207_WYG_017-14b>
理宜稱字書辭反¶復至數百言盖春秋書邾儀父字也
而傳以為貴之之稱¶然則自上而稱其下以字誠可貴
者此了齋所以辨而不¶置也又淵紹聖間嘗在京師是
時了齋官博士黄冕仲為¶禮部貳卿二人實平生之友
而了齋登科先於冕仲書問¶之間雖各以字呼不為過
而了齋以冕仲既作侍從止稱¶其官盖厚之也由是言
之自上以字而稱其下為可貴若<md:KR4d0207_SBCK_017-10b>¶為下者以字而稱其
上則㡬于僭矣故凡尋常庸流之人¶語先逹貴仕必以
<pb:KR4d0207_WYG_017-15a>
官不如是者謂之不遜今淵齒雖長于¶同輩而學問不
進德日益衰其所知所能俱落人後比之¶尋常庸流之
人相去不能以寸其敢挟長以自收不遜之¶譏乎故前
此稱公以官而不以字者非敢為諂也避僭而¶已耳此
亦了齋之遺教也雖然公之義亦髙矣身為部使¶者且
嘗參丞相幕府之畫衆所仰戴而乃過自謙抑俯伸¶鄉
曲之敬下同于寒賤廢棄之人非忘其勢位自克以禮¶
者能若是乎使不肖堅守前是不復改易則公之謙抑
<pb:KR4d0207_WYG_017-15b>
不¶彰于朋友之間而淵始得罪矣恭承雅喻敢不欽從
自今¶謹以親戚之契知交之舊佩服来訓不敢失墜或
以問焉<md:KR4d0207_SBCK_017-11a>¶則以公之意告之庶免于戾也姑布其情仰謝
萬一不宣¶
　　又
李徳駿以唐縣令距賊死于兵其家屬幸賊未至先奔
京¶師已而南歸屢為羣盜追及囊槖罄盡所存者唯妻
與子¶五人餘皆被害今其妻又亡諸幼寄食于外家其
<pb:KR4d0207_WYG_017-16a>
猶子鋏¶素随徳駿學後不利于為儒以武得官德駿家
事賴此一¶子緩急實得其力見任黄州監稅官滿代者
至矣忽為淮¶西漕李公所劾李馭吏甚嚴凡事必核實
已追鋏赴蘄州¶獄豈能無罪然其家距勘所二千餘里
並無强幹子弟在¶彼照管妻孥即曰已見狼狽實可矜
憫左右離淮西未久¶所在必有相識或因以書往還乞
為問之欲知其實以報¶建安幸賜留念萬一有罪固無
如之何或使者以是警之<md:KR4d0207_SBCK_017-11b>¶亦未可知使其老母得此消
<pb:KR4d0207_WYG_017-16b>
息猶可安心也得一實信活¶兩家之命又使死難之士
其後不至填委溝壑此仁人君¶子所宜動心也¶
　　又
長沙控制上流在本朝為重鎮異時内外無事亦必擇
賢¶有才而譽望素著可以服人者為之帥不敢輕授况
今艱¶難之際尤當遴選舉以付公孰曰不宜此有識之
士所以¶交相慶賀而親戚朋友之間所以喜而不寐也
地逺不得¶靣慶又以無便久稽馳問先辱恵誨何勝愧
<pb:KR4d0207_WYG_017-17a>
感謹因布復¶略致欣躍之誠伏幸照察¶兼濟平生有意
功名未得展盡素藴今遇聖主深知特隆¶委任真足以
有為矣幸毋避嫌也竊惟事君之道茍得行<md:KR4d0207_SBCK_017-12a>¶其志願不
以逺近為異湖湘雖邈在南服而地大物衆國¶家安危
所繫儻賢者不鄙其民而繼以無倦何後效之難¶圖耶
願公勉之異日撃壤田野得以盡年亦賴餘所及¶也真
懇真懇¶
柘臯之捷真可慶者盖朝廷不得已而後用兵故報效
<pb:KR4d0207_WYG_017-17b>
之¶速如此自此中原可據而祖宗之基業可復矣天下
幸甚¶天下幸甚淵雖罪廢聞此勝事其喜與得志而行
道者無¶異况公出帥一方安危所繫欣快宜如何耶淵
去秋輙作¶得茅舎數間今已遷入但初不自料所費之
多故春夏以¶来貧困良甚或謂當請祠官近已令人詣
行朝投劄恐未¶必得耳若朝廷不與乂不復見罪仍舊
杜門亦幸事也用<md:KR4d0207_SBCK_017-12b>¶中春間得一相見降官殊不以為意
子獻侍親安健養䝉¶亦無恙日夕得從遊竄迹之幸適
<pb:KR4d0207_WYG_017-18a>
李興祖来自言與左右¶有半靣之契堅要一詣湖南奉
謁故得奉此書㑹郎中多¶事作字草草勿罪幸甚興祖
乃叔平提舉之子于光祖為¶弟光祖之賢與其家世子
孫之詳公既知之審矣興祖舊¶所得業數年来略盡往
往為飢凍所迫此行盖不得已又¶今嵗女當嫁子當赴
省試無従所出果可埀手否其窮急¶逺去不自斟量幸
勿深訝也¶
　　又
<pb:KR4d0207_WYG_017-18b>
不奉起居之問累月忽將樂寄到七月間所賜教獲聞
坐¶鎮大藩逺近畏服啓處増勝眷集各䝉休祉大慰懐
仰湖¶湘雖逺境倚注之重足以攄發素藴宜亦樂之第
恐政績<md:KR4d0207_SBCK_017-13a>¶普聞行陟禁近不得久于彼耳尚阻承教臨風
可勝悵惘¶
来誨委曲周盡足見謙予之意感荷無已朝廷今嵗革
積¶弊出人意表憂國之士初以為慮已而帖然無事乃
知廟¶謨固自有道也淵得祠官少解目前之窘荷恩従
<pb:KR4d0207_WYG_017-19a>
欲惟知¶感戴聚口日衆向者糟厰無處今又有茅舎可
居行年六¶十有餘若復更念飢寒懐抱何時暫寛慰耶
承問漫及之¶李興祖不量果成逺適初為所煎迫因以
數字上浼且報¶前書而公以不肖之故鐫俸贈之如是
足矣猶復自謂不¶滿令人愧悚無已乗便草此併以為
謝¶
郷人葉超然者要往明仲處道過長沙因得奉此葉昨
為¶䖍州外縣尉無辜為孫帥所削今合得參部貧甚無
<pb:KR4d0207_WYG_017-19b>
以為<md:KR4d0207_SBCK_017-13b>¶資故明仲以故舊許其来欲擘畫權攝處之然近
見報此¶公意欲閒去切恐又失指準其為人自信太過
過彼如己¶乏絶若幸有所驅䇿使之乗檄詣永以養其
真率尤荷郷¶里之義也至游聞二十八日長行亦有人
来此相問未果¶附之書以葉尉相先後行耳至游可謂
得所矣為之慶慰¶不已子猷侍老親閒居甚安與養䝉
閒得㑹晤用中亦頻¶通音好光祖循義行即相見矣恐
尊悉
<pb:KR4d0207_WYG_017-20a>
　　答李光祖¶
昨專人囬承報教不數日黄侁歸復辱誨翰伏審近日
動¶履之詳感慰無喻知難而未能必退固仁人君子之
心也¶然已不待謀之人而已疾辭矣豈其素定于胷中
者以退<md:KR4d0207_SBCK_017-14a>¶為真也耶三復髙詞但増歎服前者似續門户
之疑以公¶往者屢曽為親應舉恐有所迫耳若髙尚其
事善始而能¶終之此固朋友之所願也今之所處實無
不盡自兹益茂¶先業恢舊家之風昭龜山之訓庶其在
<pb:KR4d0207_WYG_017-20b>
此其為門户計逺¶矣尚阻奉承臨風増想¶
　　又
䝉喻去年辱慰問已拜領即日具報當無不逹自爾至
今¶盖又一年始奉誨音固不能不以為怪前此曽于安
止書¶中畧及傾渴之意不知遂聞于左右也悚惕悚惕
吾輩平¶生共學朋友間最為相知又聨親契情義特厚
相濡以沬¶固未足為逹若曰以道相忘則或未能故為
别既久不得¶来托時于仰徳之際不能無恨也僕年將
<pb:KR4d0207_WYG_017-21a>
六十餘日㡬何<md:KR4d0207_SBCK_017-14b>¶公亦不得為少自今日日相從猶恐不
及既未能爾而書¶問頓疎動隔年嵗其果以江湖相值
為偶然耶然則平生¶所以相期者後日何可望乎安止
書云想公亦久無光澤¶之便附書此言殊有味然僕自
恕之辭以謂窮愁憔悴多¶難之人又貧不能自遣人則
以此言舎其迹而取其心可¶也公于此亦有所不暇乎
因理前話輒復縷縷可付一笑¶也¶
集道姻事以僕首議故相關白仍令自今徑以書逹兩
<pb:KR4d0207_WYG_017-21b>
家¶之情俾公無與甚荷愛念然僕前嵗因在烏洲室中
夜寒¶附火陪公欵語公因言進祖長女及嫁未有親情
如將樂¶兩士一廖一陳似可托者至游在傍云廖已問
何人婚矣<md:KR4d0207_SBCK_017-15a>¶僕素與子通厚因作將樂書遂及之且慶集
道雖少年鰥¶居已為公所知是時集道方居母憂意恐
服闋若令姪未¶許人或可問也不謂子通聞之大喜即
徑求龜山老人書¶請于思祖而思祖與公共議許之逮
信来臨安則已下定¶禮矣然則發此議者果誰先耶且
<pb:KR4d0207_WYG_017-22a>
既許之必有以取之取¶之者有在則其他可畧責以盡
禮彼或難従又可强耶龜¶山父子以為其家處之既安
于我何執安之一字似有来¶處若不悔前議則以此恕
之可也南容雖賢然孔子所以¶妻之者所取于彼甚薄
故足以為萬世法勢利不足道學¶問又是無窮之事愈
難望人其家有老者徇其意似不為¶過也如何如何<md:KR4d0207_SBCK_017-15b>¶　　又
淵久不作書上問獲罪左右多矣謂遂䝉棄外今兹復
<pb:KR4d0207_WYG_017-22b>
收¶八月初間所惠翰甚荷照察且審孝履支持為慰然
疎慢¶之咎若何可文愧恐愧恐春間所喻崇安相見陳
進盖嘗¶言之甚欲一款然始謀不来已而住家數月或
謂其豈無¶説故勉作此行到劍建間少留已大熱聞光
祖憔悴之甚¶不欲坐屈義當往慰而暑塗已難濡遲故
作浦城省程之¶計實乖素心亦不謂吾友急于邂逅欲
以見教也慙恨慙¶恨淵五月十九日到臨安是日連接
公兩書因循無便附¶報然雅意已黙喻矣尋被臺察之
<pb:KR4d0207_WYG_017-23a>
除辭不獲從進退失措¶厚顔于此無以自解益以賔客
書問之煩日不遑給故至¶六月盡間因循義遣人至泰
寧及邵武許守處遂令帶咨<md:KR4d0207_SBCK_017-16a>¶目去盖畧答前書不知如
何不達益重其罪也平生相知¶諒不我責萬一遂見疑
于相忘亦自取耳夫復何言前書¶意見容有不同若曰
經綸君子屯極而亨則不敢承也今¶日臺屬不容言事
衮衮簿書胥吏之役日復一日非不欲¶脱去顧未有間
耳中司舊友固相知心若欲超邁前昔聳¶動瞻聴不但
<pb:KR4d0207_WYG_017-23b>
茍来無咎而已(来書/之語)<此是前輩如何様人方¶可付以此
話也淵之無狀不足望吾友所素知者縦使中¶司志合
言従于我何所取乎已矣無復生平之意矣唯能¶奉身
以去而已此所以有愧光祖久之不敢有所請也淵¶入
臺已四月餘日日益多事㡬無頃刻之暇以連三月宿¶
齋故得盡答親知之書不然此書又遷延矣尚稽晤言
臨<md:KR4d0207_SBCK_017-16b>¶紙増仰七姨孺人萬福令似承務得書尚未及報因
此致¶意賢女想日可喜孫子安否許守有書往来否是
<pb:KR4d0207_WYG_017-24a>
嘗出入¶龜山門下者恐或識之故及自餘唯冀節哀省
慮以為後¶學模楷他無足言不宣¶
　　又
昨日齋宫中已作書欲出来附便未果今晚以雨作客
少¶遂檢尋得舊所惠書有合報者故再此上聞所諭賴
先疇¶可以少粥用給喪費豈非以不肖于此有所怪而
反之乎¶然毁産以具葬古人亦不許也不得為過論奠
儀誠失禮¶盖所謂直情徑行者得罪宜矣杜延年事忘
<pb:KR4d0207_WYG_017-24b>
其所始言公¶以為中前日所疑惜乎語緒未終也士為
知己者死又曰¶士信于知己極荷見教然在不肖分上
却無許多侈説但<md:KR4d0207_SBCK_017-17a>¶従之以圖一己之私反之以合衆論
之公皆未暇耳自古¶相知無如鮑叔之于管仲然管仲
所以報之者初不以死¶唯豫子狂生假智伯以欺世盜
名司馬子長多愛又從而¶張大其事顧所從者智伯耳
何足取哉今天下一家四海¶一君為臣而事君義不可
逃而亦有去就或知而薦之于¶君用與不用則去就在
<pb:KR4d0207_WYG_017-25a>
我矣其知在彼其用在此各不相¶渉也若乃用之于君
而得盡其道以是報君于知己其有¶遺乎故凡私于己
者不知事君也不知事君而能報知¶己者未之有也且
世之所謂善醫者為其能識病也膏肓¶之疾而以為微
疴其于識病如何哉今謂其人有起死之¶手而恐其誤
施於砭劑則已正名其不能起死矣又謂視<md:KR4d0207_SBCK_017-17b>¶為微疴猶
靳妙方毋乃故相假借而為之辭乎然不肖則¶以為病
者未嘗汲汲于治也雖有妙方必欲登門造席數¶其将
<pb:KR4d0207_WYG_017-25b>
亡之證而强授之不為人操戈而逐者鮮矣故病者¶未
嘗見用也而公以為己用醫者未嘗施藥也而公以為¶
誤施此所以不得不疑也孔子曰先行其言而後從之
此¶光祖提以教不肖者前日之書意略盡矣歸去来兮
亦當¶有説也孟子曰迎之致敬以有禮言将行其言也
則就之¶禮貌未衰言弗行也則去之其次雖未行其言
也迎之致¶敬以有禮則就之禮貌衰則去之今吾未嘗
言難責其行¶言不行而去誠亦未晩不審左右以為如
<pb:KR4d0207_WYG_017-26a>
何淵非好辨者¶以光祖責之以不見答故亦不得已耳
應之叔始欲去為<md:KR4d0207_SBCK_017-18a>¶貧故也自遷郎及檢詳其俸尤厚而
所職者有司之事力¶可自辦故留家無置錐之地而有
七十嵗之老母若必求¶外補須待逺闕何以為菽水之
奉乎故如應之之留不肖不¶以為過勅局改秩辭亦得
不辭亦得夫何可以不辭盖召¶為刪定其遇我止于如
此我又於為刪定無媿則凡于格¶法所當受者宜皆不
必辭也光祖以為然否夫事不難無¶以見君子然又戒
<pb:KR4d0207_WYG_017-26b>
于不行其所無事惟千萬亮之幸甚¶
　　又
自成才歸郷辱所寄書䝉許埀訪六月半後可至敝里
日¶夕望車馬之至故不復為作書以報逮七月盡間得
安止¶来問方知尊候嘗不快于是遷延即欲專人詗動
止偶為¶亊奪未果忽拜誨翰之辱具審所苦己遂平復
上下俱康<md:KR4d0207_SBCK_017-18b>¶健大慰飢渴晤見雖尚悠悠且喜彼此間俱
無恙後㑹可¶冀也幸甚幸甚承示易傳參同契俾衰晩
<pb:KR4d0207_WYG_017-27a>
空疎之人得以¶展玩聞所未聞仰佩不倦之誨其意良
厚何以克當銘感¶銘感但来教以所著述取正于淵且
曰龜山云亡吾道凋¶喪學者鮮知利善之分其責在不
肖則此言過矣龜山之¶于二程先生相去一間耳而明
道之于孟子未知所先後¶也二程于孟子盖聞而知之
者龜山于明道又見而知之¶龜山不可及矣而其所以
埀世傳逺者猶未能無恨况學¶于龜山者初無所見聞
偶為吾友所知便欲享尪人以壯¶者之食而强之負重
<pb:KR4d0207_WYG_017-27b>
其果足以勝其任乎就正之論雖出¶謙誨不敢承也如
光祖之學凡出于龜山之門者未見其<md:KR4d0207_SBCK_017-19a>¶比至于足目俱
到當于古人中求之識者皆以為然非特¶不肖私意也
儻有所述自以為得雖聖人復起不易吾言矣¶將誰使
正之但書未出辱在朋友者幸先寓目焉有疑¶而未達
者許其問而不拒可也如是則願聞咳唾之音豈¶獨不
肖一人而已乎文字浩博縦使累日披閲猶未能徧¶而
来介趣歸輒欲留之几案晨夕玩味俟有疑焉詳具問
<pb:KR4d0207_WYG_017-28a>
目并所示囬納或前此晤見有期躬自叩請幸弗訝草
草¶上復也見謂不欲流落别處已悉雅意餘惟為道厚
自保¶練¶
　　又内柬¶
易傳序并發明易更三聖成書之由極詳明反復繹味
不<md:KR4d0207_SBCK_017-19b>¶忘贊嘆易傳諸卦留来使一日兩夜亦畧渉獵大率
皆可¶傳間有不能無疑者聞見不同也如乾坤兩卦所
釋凡十¶八條淵所疑者往往過半若論天德鬼神潛龍
<pb:KR4d0207_WYG_017-28b>
之憂樂以¶天下與夫直方大與孟子之論氣不同餘慶
餘殃為本不¶應有謂辨之不早不曰由不早辨皆不肖
所疑也剛健中¶正純粹精也上一句自是四字下句續
上意也乾卦如大¶象下初解爻辭五句又解或躍在淵
兩句與繼剛健中正¶純粹精而下三句句法皆然或者
命是為乾之七徳盖不¶識句讀而妄有穿鑿者也又何
足辨至于言乾始能以美¶利利天下只作一句不知誰
作兩句讀来如淵之意此猶¶未是斷句直至不言所利
<pb:KR4d0207_WYG_017-29a>
作一句乃達繫辭之義耳此等<md:KR4d0207_SBCK_017-20a>¶解盖不足以見于書公
以謂淵只論一板不同已有不可¶勝言者逺書其可遽
以紙筆盡耶切幸亮察¶
　　又
八月間承惠教輒因回介具報當已達左右如論易處
語¶言疎率不見訝否范蜀公與司馬温公議論往復至
五七¶反猶各守所見不變當年柬牘具在若尚氣者之
為而二¶公情義金石膠漆也今之學者往往随俗上下
<pb:KR4d0207_WYG_017-29b>
相師以諂¶一有可否便成芥蔕前輩風流盡矣可駭亦
可歎也只如¶吾輩中近年每以書問疎濶為非然翰墨
往来亦止于叙¶寒温而已過不自知學無所進職此之
由古人以文㑹友¶以友輔仁似不如此唯吾光祖不以
世俗待我有書見及¶未嘗不以規誨為先此意厚矣敢
不奉承此所以不揆淺<md:KR4d0207_SBCK_017-20b>¶陋凡有所疑必欲就正也不審
光祖能洞察其肺肝否前¶書是非不敢執正欲發公妙
論萬一不惜見教莫大之幸¶也
<pb:KR4d0207_WYG_017-30a>
　　與鄧端友通判¶
中冬凝寒伏惟尊候萬福嚴作德及張彦時来俱辱誨
翰¶亦既馳報又䝉趙巡檢所示来問得知比日啓處之
詳尤¶以慰釋政譽籍籍已傳千里之外矣為上者得所
助在下¶者有所賴今之監郡千百無一也度牒不許抑
配金随所¶出産第之不拘元降數却易辦又得如吾友
者奉行吾閩¶無慮矣淵久在臺中無補比䝉恩除因乞
外補有㫖不允¶即今供職衰晚叨冒惟劇愧懼耳尚阻
<pb:KR4d0207_WYG_017-30b>
承晤惟冀為民保<md:KR4d0207_SBCK_017-21a>¶練¶
嚴作德薦削猶未足廖丈言于鄭使既許之矣聞公與
陳¶漕稍密可為一言否如作徳臨政百事過人但一味
孤寒¶使人難著力耳雖然不可不留意也少綝在松溪
古錐放¶光所謂本分衲子可喜可喜獲賊即斷其臂以
送獄只此¶一事亦自過人近年以来為守令者多務招
安盖茍求無¶事以自便耳刀鋸斧鑕本是除惡之物今
為惡者執此以¶害善良莫為之禁而反命之官何以示
<pb:KR4d0207_WYG_017-31a>
勸懲耶故中司于¶建寧之事嘗極論之恨未盡行耳恐
或以松溪事為疑畧¶為解之仍致意少綝經年不得書
良以為念也適此賔客¶擾擾撥冗作此言不能盡<md:KR4d0207_SBCK_017-21b>¶　　又
今嵗春事甚早三月未破百卉索然貧居多故暮境寡
徒¶先自倦游而風雨連緜只在睡中度日不知端友盛
年監¶郡為况果如何官事無窮亦復妨人作樂否傾渴
之極恨¶不得朝夕従遊也所示新茗曽經具眼人拈出
<pb:KR4d0207_WYG_017-31b>
終是不同¶屢與佳客烹試但知感激而已見諭使之鑒
别本不能辨¶又不敢相諛盖嘗卜之子猷以為製造甚
精若非常品然¶受湯無力香不逺而味短豈是今嵗所
得止如此或用處¶多均分不能廣耶子猷亦以為然且
云前日答書稱好而¶已若以實告恐絶再来之路也僕
謂不然萬一左右以此¶相嘗再来知易與佳品其肯輕
出乎聊因致謝少叙一時¶往復之語想見讀至此掀髯
大笑不自已也夢授舎弟曽<md:KR4d0207_SBCK_017-22a>¶發建安否畧無耗豈俟踏
<pb:KR4d0207_WYG_017-32a>
青後方歸耶後園景物已不堪¶舉眼矣無由承欵臨風
悵然唯冀惠序保重不宣¶
　　又
秋暑可畏承惠書伏審廬居摧苦孝履僅支又聞精窮
佛¶妙深入不二法門遂至寃親平等可謂頓進欽仰欽
仰病¶軀仍舊舊學盡廢辱發其緒餘指示心要尤副所
望見諭¶撥置家事静以處之百病自除以謂從上祖師
只是勸人¶休歇此語尤為徑捷但有少疑更欲就正不
<pb:KR4d0207_WYG_017-32b>
能自已不肖¶愚鈍不盡了釋氏之書㝷常于儒教中只
將文王日昃不¶皇暇食與舜恭己正南面而已二事一
處看了又嘗剽聞¶祖師埀訓有一日不作一日不食之
語不審是已休歇者¶猶如此唯復未休歇前亦如此也
豐干對人問只以随時<md:KR4d0207_SBCK_017-22b>¶二字真得休歇之意不知此是
著衣吃飯外事耶為復只¶在著衣吃飯間耶伏兾髙明
詳以見曉淵既多病又為家¶事所牽一聞休歇之語欣
然如有所得公已發端更願不¶惜諄諄庶㡬頹齡或有
<pb:KR4d0207_WYG_017-33a>
所省也近復藥覺與初夏差異稍¶可出入首當造謁未
間更乞節哀自重不宣¶
　　與魏邦達侍郎¶
不奉廬側之問久矣非以衮衮多事遂忘傾仰實慮哀
痛¶摧苦之念未解倦於應接不欲以干牘末禮上勤省
覽而¶沈倩之来過辱記憶反䝉賜誨雖幸聞動静足以
自慰然¶愧懼深矣不審終恕其無他否向来一幅之諭
敢不聞命¶繼自今有便頻問起居也下情恐悚言不能
<pb:KR4d0207_WYG_017-33b>
喻<md:KR4d0207_SBCK_017-23a>¶淵中夏之下澣既至臨安便䝉枉教委曲周旋至于累
紙¶感慰之甚不可為言而便人一去絶迹是以不獲上
報重¶煩下詢益叨眷意之勤尤覺疎慢無所逃罪也族
弟與沈¶親詣見皆䝉展轉存問顧淵何者敢辱愛念如
此知幸知¶幸臺中無補久不能去已累知人之明似聞
朝廷未許乞¶外殊未知所處也不知何以教之傾渴傾
渴
<pb:KR4d0207_WYG_017-34a>
伏聞襄事既畢種植檟松之暇不以毁瘠形見為孝則
後¶来追報人所仰望古人既葬讀祭禮豈以家廟祭祀
猶有¶終身之慕也移孝為忠故是一事方當遵養之時
豈忘他¶日經濟之業願公勉進疏食以禮自克上副宸
眷下慰士¶夫之祝區區誠懇非以私也<md:KR4d0207_SBCK_017-23b>¶　　又
昨沈倩經由所寓幸獲參承及歸得聞動静之詳已足
深¶慰况復出示台翰所以眷存撫奄之意良厚遷貶之
<pb:KR4d0207_WYG_017-34b>
中誰¶復有此顧惟以善養人無間疎逺自是長者常事
然如不¶肖何以當之感刻感刻沈倩頗能道見念之語
尤不皇安¶蔵之肺腑非他日面承莫能謝也¶
頃者往来江閩之間失于一見區區歸依之誠莫獲傾
倒¶至今猶以為恨每與子猷話及名徳之重未嘗不欽
仰也¶唯公議論之實著聞海内縉紳所共稱賛而積年
退處未¶遂施設雖賢者顯晦無適不安其如人望何天
其或者必¶有以發之正恐常情未察耳跂而望之以日
<pb:KR4d0207_WYG_017-35a>
為年非私情¶爾也<md:KR4d0207_SBCK_017-24a>¶淵今春偶遇避冦去家百里外寓居古寺中凡半年其
地¶卑濕為甚因得足疾困卧累月至今猶未却藥中間
碎累¶畨病有喪亡者以此憂撓人事殆廢故雖如左右
之側亦¶不暇尋便致問也不審見察否淵年將七十縦
有餘日其¶何能久所以未能乞骸者以家貧累重菽絮
不給也向䝉¶朝廷畀以奉祠之祿今冬當滿便可掛冠
矣恐欲知邇来¶惡况不覺覼縷幸恕喋喋也
<pb:KR4d0207_WYG_017-35b>
　　與胡康侯侍讀¶
龜山先生云亡後學無所依仰海内知識所同傷悼况
如¶不肖骨肉之親承奉之義追念平昔教誨撫育之意
苦痛¶摧割情當如何未由叙訴先辱誨問伏讀悲感無
以為喻<md:KR4d0207_SBCK_017-24b>¶仰惟給事道義之契天下共聞契濶積年遽聞
此訃諒深¶哀痛淵前年了亡室葬事後便至寧化要沈
氏女子以歸¶忽忽冬盡至去年眷始得一至將樂日與
梁兼濟李光祖¶參随老人杖履劇飲連夕畧無倦色至
<pb:KR4d0207_WYG_017-36a>
于文字未暇詳及¶偶以用中迫行而别亦欲夏初再来
為久住計無何到家¶為足疾所苦未果如約繼聞其不
快亦謂尋常無病行當¶勿藥何意强健如許兩月之間
便隔生死苦痛苦痛嗟乎¶豈世復有此老者乎良可為
天下慟矣伏紙流涕言不能¶盡¶
淵䝉喻編次龜山著述文字不可有遺此固在下懐但
多¶故以來不免散失已囑昭祖安止搜求十得六七矣
候成<md:KR4d0207_SBCK_017-25a>¶集當錄呈左右論語義比壬子年所見本又改動
<pb:KR4d0207_WYG_017-36b>
前十篇¶及三經義辨皆有手稿又有易義三十餘卦并
日錄辨數¶十段文義燦然久已無復増損所可深恨者
未成全書耳¶至如中庸解及所為詩用鄒徳久寫者與
晚年刪正雜文¶浄藁讀之皆無筆誤去處此已可傳無
疑惟明道伊川語¶錄意欲修之未暇亦以不肖有室家
之禍歸葬沙縣久不¶得往侍先生之側遂無人催趣成
就此重可痛也三經義¶辨已校對定増入正經全文及
王氏義成十巻已進去久¶矣尚未有報不知諸公又如
<pb:KR4d0207_WYG_017-37a>
何處置也此事吾道所係非¶人力所可必想給事於此
亦未能忘懐也無由承教筆墨¶莫究所欲陳者感泣之
餘甚愧草草耳<md:KR4d0207_SBCK_017-25b>¶䝉不鄙屬以徐尉已即日奉来書於丞相矣此公學有
従¶来志行甚篤雖微公言為上者有不知乎龜山棄斯
世復¶二年矣追念平昔但深悲痛聖主崇伊洛之學甚
至士大¶夫争先淬厲志于利祿而已或者不知又從而
吹揚之邪¶説横議充塞道路吾道何其不幸也方此之
<pb:KR4d0207_WYG_017-37b>
時徳人云亡¶無所付托而至言精義隠而未著先生長
者能不為天下¶動心否恐因正經義言可以上通聊為
分别之庶㡬廽狂¶瀾于既倒也如何如何論語義比舊
加文焉以無人錄呈¶今如来誨寫子貢問夫子為衛君
一段及學而首章已改¶正者去如易義詩巻亦未暇錄
也義辨向伯海已令人寫¶去比之進本所無者三十段
恐尊悉李光祖近得刪定官<md:KR4d0207_SBCK_017-26a>¶近来此相㑹月餘而去學
問智識真有以過人謾及之
<pb:KR4d0207_WYG_017-38a>
頃者諫省既論伊川之學不可以訓後又有以李處亷
為¶言者亦行下云是吕書之文亦不易發也如聞今日
縉紳¶間有得于伊川者深若淺上皆已知之憮然之詔
特迫于¶尚同之論耳左右被召盖斷自嚴衷所以金字
從内出也¶舊例宫觀兼侍讀乃前兩府復用之漸聖意
可知矣辭劄¶温柔敦厚之氣溢于文詞展期之請終必
見許但未起發¶間催趣不已不知更用入文字否相去
差逺無由面叩切¶幸詳以見諭
<pb:KR4d0207_WYG_017-38b>
明仲舎人近寄及春秋傳印本雕造極精甚荷逺意之
勤¶近者事閒因得反復詳觀雖不足以窺涯涘然斯文
所托<md:KR4d0207_SBCK_017-26b>¶不出此書矣衰晚得以坐參幸甚三經義辨未有
㫖頒行¶而用中以公使錢刋本恐不主伊川之學者復
動其喙其¶亦可已耶頃得子發内翰書以送袐府為是
先是有詔奬¶諭指揮又寂然紛紛之論至今未静但未
果抗章耳道之¶難明良可慮也世事儘悠悠廟堂要静
以處之盖懲前日¶之失恐須得真賢為衆所服議論方
<pb:KR4d0207_WYG_017-39a>
定耳¶
　　再與龜山先生諫議¶
淵再覆比来不審寓居維揚如何想君臣道合志意可
伸¶然丈人今日之責實重中興之功海内朝夕以冀不
知有¶誰相助可以成此盜賊充斥中原已為敵人所據
退而保¶東南此孫仲謀之所甚難至于躬擐甲胄與武
夫悍卒為<md:KR4d0207_SBCK_017-27a>¶伍百戰能勝然後能守也當時人物如周瑜
輩盖百世之士¶其他智勇紛出莫可悉數非如今日養
<pb:KR4d0207_WYG_017-39b>
交持祿怯懦畏¶死之流然尚惴惴自保不敢北窺曹氏
圖所以一之者何¶則勢不便也今敵人之禍强于曹氏
而廟堂之上藐然無¶䇿天下之士鉗口結舌不敢奮身
昌言出力排難以徇國¶家之急方是之時雖有伊傅而
任之不專何益于亂由是¶言之丈人今日之責雖欲辭
以不能不可避也如聞王公¶已過八座恐除中憲果爾
去計不可緩也若由是遂登二¶府恐益負人望矣不肖
至親且受教門下若曰規利而求¶進則不出此言唯深
<pb:KR4d0207_WYG_017-40a>
察之幸甚<md:KR4d0207_SBCK_017-27b>¶　
　
　
　
　
　
　
<pb:KR4d0207_WYG_017-40b>
　
　
　
　
　
　
　
　黙堂集巻十七¶
<md:KR4d0207_SBCK_018-1a>¶
<pb:KR4d0207_WYG_018-1a>
欽定四庫全書
　黙堂集巻十八¶　　　　¶　　宋　陳淵　撰

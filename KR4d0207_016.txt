# -*- mode: mandoku-view -*-
#+TITLE: 默堂集
#+DATE: 2015-09-23 10:21:44
#+PROPERTY: JUAN 16


十六¶　　　　¶　　宋　陳淵　撰
　　答翁子静論陶淵明¶
所論王摩詰責淵明非是精當頃聞之蘇黄門稱淵明
欲¶仕則仕不以求人為嫌欲己則已不以去人為髙飢
則叩¶門以乞食飽則雞黍以延客古今賢之貴其真也
若此語¶深得淵明之心矣今公所謂真者無乃㡬是乎
雖然此語¶可謂深得淵明之心而不可謂義之盡也淵
<pb:KR4d0207_WYG_016-1b>
明以小人鄙督¶郵而不肯以己下之非孟子所謂隘乎
仕為令尹乃曰徒¶為五斗米而已以此為可欲而就以
此為可輕而去此何¶義哉誠如此是廢規矩準繩而任
吾意耳孔子曰和順于<md:KR4d0207_SBCK_016-1b>¶道徳而理于義又曰行義以達
其道淵明至處或㡬于道¶矣于義則未也舎義而言道
自聖學不傳之後其弊至今¶尚在則佛之徒是已淵明
何㡬乎盖孟子之言氣以為配¶義與道若曰配義而已
則於體有不完配道而已則於用¶有不濟彼舎義而言
<pb:KR4d0207_WYG_016-2a>
道則是有體而無用也而可乎體用¶兼明此古人所以
動静如一而聖學所以為無弊也今言¶淵明氣象雖萬
鍾不可留數頃公田其能挽住耶是則然¶矣然不顧萬
鍾一也至于孟子則去其君必有謂焉何哉¶徒得其義
而已此不可不辨也君子於其言無所茍而已¶矣愛其
人當學其為人淵明固賢於晉宋之人逺矣於此¶竊有
疑焉過承語及不敢自黙恐或未然更願埀教<md:KR4d0207_SBCK_016-2a>¶　　上皇帝(代阮粹孟/)
<pb:KR4d0207_WYG_016-2b>
臣生長東南以儒為業間嘗學兵自太公司馬孫吳之
書¶擊刺行陣坐作進退之法與夫歴代謀臣猛將竒正
相生¶虚實相形合散無常變化莫測戰勝攻取謹守豫
備之術¶以至隂陽卜筮天星地志占謝厭禳異端曲學
之説凡支¶離而不合交路而難通者實無所不觀亦無
所不知盖自¶堯舜夏商周秦漢以来迄于五代之間所
以得失成敗安危治¶亂之迹如春秋史籍之所著見者
以臣所知揆之如¶辯白黒如數一二如駕輕車馳駟馬
<pb:KR4d0207_WYG_016-3a>
而行于四通五達之¶衢唯意所適無不快者又嘗以謂
古今殊時利害相絶故¶當世之務尤不可不講于是本
之天時騐以物理辯風氣<md:KR4d0207_SBCK_016-2b>¶之所宜察南北之異習相山
川之險易稽人情之思斁較¶天性之能否别民力之勇
怯究俗習之向背度夷狄之従¶違如是者盖有年反而
自觀亦以觀世胷中之所既得者¶了無可疑矣而未有
能發之者方少年時志氣激昻過自¶標置誠有所負而
臣所居邈在閩海之陬爰自勝衣以至¶今日游泳太平
<pb:KR4d0207_WYG_016-3b>
和氣之中耳不聞鉦鼔之聲目不覩旌旗¶之色雖欲自
效其道無由是以泯黙退處自同寒蟬若有¶所待不自
知其愚不肖不足以為當世用也去年以臣老¶親之命
俾臣求試禮部謂縱罷黜例當得官臣以家貧急¶以禄
飬間關逺来至㑹稽遇故人為守將留臣逾月是時¶睦
冦方跳梁于山谷之間或謂不旬日當就擒戮實無足<md:KR4d0207_SBCK_016-3a>¶慮臣獨言甕牖繩樞之子一旦猖獗聚徒萬計安得不
慮¶或者笑之臣已而以心語口曰是難與他人計者當
<pb:KR4d0207_WYG_016-4a>
囊書¶北去言之君父庶㡬萬有一達焉其遇不遇雖死
無悔及¶臣来京師試於禮部不偶幸與廷對復處下列
又自以謂¶古者功名之士必其資可以富貴今臣命窮
如此借使其¶術不疎亦必無補于事以是亟欲南歸又
念臣親年八十¶臣今既歸勢不可逺去膝下遂至老死
巖穴而生平所志¶終不能少攄一二以報陛下天地覆
育之恩顧欲與麋鹿¶相為春秋草木同歸于盡何果於
自棄之甚也於是洗心¶易慮追書曩時所自得者為兵
<pb:KR4d0207_WYG_016-4b>
説十篇雖辭意儇淺計策¶無取引脰長命自其真性非
自欺以欺陛下者比也敢獻<md:KR4d0207_SBCK_016-3b>¶之闕下惟陛下留神而幸
察焉臣聞趙括讀其父書至其¶論兵雖奢不能以口舌
難也然無救於長平之敗孫臏吳¶起各有著述考其所
言臏尤精密而屢有敵國之辱由是¶觀之言之不足信
也固矣故霍去病曰顧方畧何如耳不¶至學古兵法夫
言之而善如二子者尚不足信况如臣十¶篇之説言不
能達其心文不能究其言亦何足道又况草¶竊未誅上
<pb:KR4d0207_WYG_016-5a>
自朝廷下至布衣韋帶之士竒謀碩畫日陳于¶黼座之
側盖必有瑰偉絶特之論過於臣萬萬者方斯時¶也持
其狂瞽欲以上動冕旒之聴臣固知其難矣雖然漢¶之
所以定三秦擒項羽者韓信之䇿也蜀之所以制孫權¶
取劉璋者諸葛孔明之䇿也是皆立談之頃遂定大計
卒<md:KR4d0207_SBCK_016-4a>¶如其説使言皆不足信又焉有此夫言豈可以一概
論哉¶惟真知兵者為能言惟善聴言者為能用耳今臣
區區之¶忠欲以自見非適為利文雖不工志或可取陛
<pb:KR4d0207_WYG_016-5b>
下幸聴臣¶言以為不欺置之用兵之地使臣有所依附
時出智畧以¶禆主帥或能為陛下安反側之心收散亡
之卒使偽齊腹¶心内潰黨援外離割裂縻潰卒於無以
自植臣于是盖不¶能無分毫之助矣干冒雷霆罪當萬
死謹繕寫兵説十篇¶并書一通投進臣不勝俯伏戰懼
待命之至¶
　　代人上杭州守¶
某不肖往嵗備員屬吏得以瞻望風采曰聞謦欬之音
<pb:KR4d0207_WYG_016-6a>
竊¶謂凡人之所能者閣下皆能之至于閣下之所能者
人未<md:KR4d0207_SBCK_016-4b>¶必能也以是進而踧踖聴命則不敢阿諛以求附
退而奔¶走服役則不敢矯激以為髙異同之論無以發
其愚可否¶之獻無以賈其直衮衮稠人廣衆之中眇然
若無見也盖¶嘗黙窺盛徳之一二私切志之以謂他日
幸而有所施設¶以所嘗聞推之於是庶㡬有以乗時而
御變又念流落蹇¶滯之迹年將五十顧亦何求於世借
使不能自已其誰實¶與之去年秋求試漕臺偶為有司
<pb:KR4d0207_WYG_016-6b>
所錄意造物者稍復見¶憐俾更仕籍既而又為禮部所
黜自惟薄命何敢怨尤而¶飢凍迫之不免從宦今得官
江西將就食于窮僻寂寥之¶境日逺君子恐遂為庸人
之歸因循以老顧平生所以向¶風願學之意思欲一備
掃除之役而不可得者有如不言<md:KR4d0207_SBCK_016-5a>¶終于委棄閣下亦何
従而察其心乎此某所以不避飾説¶之嫌歴陳仰慕之
萬一也某聞之天下之事無甚難非其¶人則難亦無甚
易得其人則易難易不在夫事而在夫人¶之得失此為
<pb:KR4d0207_WYG_016-7a>
天下得人古人所以汲汲而不敢後也閣下¶所臨錢塘
為東南一都㑹素號繁劇難治比年兵火之餘¶比之他
郡其害為甚盖其地仍錢氏割據之舊繼以本朝¶鉅公
偉人之餘烈民生其間不見兵革戰鬬之苦者二百¶餘
年異時堂皇之廣可容千人而門闈之制甲於淮浙與¶
夫浮圖仙聖之宫富人大家之室樓觀倚空金碧照映
與¶江山雄傑之氣相稱一旦燔燬僅存州宅繼復被灾
曩所¶謂宏麗壯觀之處十失八九此其害所以特甚而
<pb:KR4d0207_WYG_016-7b>
治之所<md:KR4d0207_SBCK_016-5b>¶以益難也自衆人觀之方財殫力屈之際欲復
其故積以¶二十年之功猶懼不完今閣下来此曽未再
秋而荆榛瓦¶礫之墟化為重簷廣厦之䕃丹漆雕繪爛
然溢目至於増¶城浚池益侈其舊而上下帖然不以為
病此其計果安出¶乎而閣下動容嬉笑無以異於平居
無事之日所以游刃¶餘地其必有道矣然則人之所難
者誠閣下所易也方閣¶下之司漕計也公私之用裕然
有餘人以為善於理財及¶其為中執法也上不畏雷霆
<pb:KR4d0207_WYG_016-8a>
之威下不顧權貴之勢人以¶為長于論事自兹出守建
安寛而不弛猛而不殘以寡取¶為富民之要以不擾為
安民之本惠澤甚博既久而人益¶思之逮移錢塘其事
業章著暴白卓犖瓌竒盖又如此昔<md:KR4d0207_SBCK_016-6a>¶汲長孺在朝淮南
憚而寢謀雖以人主之尊不冠不敢見¶也故其忠誠義
氣形於出使則有發倉之仁顯于治郡則¶有清静之政
然積薪之論或譏其褊豈其學有所未至¶今閣下有强
明英偉之姿愛民利物之志而輔之以精深¶博辯之學
<pb:KR4d0207_WYG_016-8b>
故随其所歴率能有濟方古名世之士猶將躐¶而先之
則其胷中所藴豈淺之為丈夫者所能測哉然某¶嘗謂
古之所謂智者審度以趨於是而已而所謂才者剸¶裁
以適其宜而已乃若才智過人而氣或不足亦不能行¶
則氣也者才智之所待以有成者也盖天地之氣其稟
之¶于人與形俱生與神同運充乎四體而不見其畛而
人之¶在天地一氣之内猶魚之泳于水也夫能内外合
一同然<md:KR4d0207_SBCK_016-6b>¶無間則體之充者固已塞乎天地之間矣以是
<pb:KR4d0207_WYG_016-9a>
行乎萬物¶之表富貴不能淫威武不能屈儀秦不能逞
其辭賁育不¶能奮其勇雷厲風飛而莫測其迹山蔵海
納而莫見其礙¶故語其剛大無以尚之此天下之士所
以俯伏聴従而莫¶能與之抗也故某論閣下之徳所以
獨立不懾者惟其氣¶之剛大而已¶其非有得于此乎某
之仰慕誠在于人之所不能者其非有得于此乎某之
仰慕誠在于此夫以某之¶不肖非敢自謂粗能識閣下
之所存也然凡今出于閣下¶之門而閣下借之齒牙之
<pb:KR4d0207_WYG_016-9b>
論剪拂而成就之者盖亦未必¶皆能識之而某也獨以
奥泄塵冗不獲自躍于鑪錘之末¶則今日之言其可已
耶惟閣下留意而誨察之豈勝幸甚<md:KR4d0207_SBCK_016-7a>¶干冒台嚴伏増惴
悚¶
　　見余縣丞(代人/)¶
某聞之人游乎隂陽之一氣猶木之浮于海風波之中
偶¶然相值盖萬有一焉不可必也已遇而復睽後將冀
其復¶合是則難矣以閣下之聰明器識出乎天性翺翔
<pb:KR4d0207_WYG_016-10a>
學校曽¶未數年遂掇髙第而又生長于公卿達官之家
其氣勢之¶盛足以吹嘘枯槁轉為陽春稍借扳援則亦
鳴佩曳履于¶朝廷之上矣顧乃徘徊迂屈左為縣佐辱
臨敝邑此固不¶得而得者而某也衣食于奔走留連他
方久而忘返今兹¶不幸遽攖大故杜門假息喘喘于苫
塊之間偶未即死適¶當閣下来暮之日躬竊餘庇亦所
不自期也夫以閣下好<md:KR4d0207_SBCK_016-7b>¶賢樂善之誠心與某向風懐德
之勤意俱不期至此若於¶此時猶以喪服自拘不復仰
<pb:KR4d0207_WYG_016-10b>
干將命以道其區區之心一¶旦閣下驟被識擢且去為
教導之官遂梯貴近而某以孤¶苦摧毀奄然就木是終
不獲親聞謦欬之餘論矣比之浮¶木幸㑹于今日又將
趑趄不進是果何時而復合乎此某¶所以不知容貌之
不足以動人而以不腆之辭墨衣扶杖¶布願見之心於
下執事也閣下其察之進退惟命¶
　　答陳了翁右司¶
淵於易書嘗習讀其句讀而已比連辱兩書皆以所得
<pb:KR4d0207_WYG_016-11a>
易¶之精微見教自量不肖何足以當此意反覆玩味且
幸且¶慚所論自賁至頤凡八卦發一義例引而同之使
參差不<md:KR4d0207_SBCK_016-8a>¶齊者如魚貫栁又以孔子之教人曽參之日省
孟子之存¶養舜之孜孜為善與夫大學致知格物之意
參錯其間事¶理互融義語俱妙而始終連絡曲當人心
乃知古之作書¶者非獨措意圓備其造語立言亦無不
該徧也此可以傳¶不朽矣而以淵之初學特辱教之淵
安能受之而不慚乎¶當更熟讀而精思之恐日後于此
<pb:KR4d0207_WYG_016-11b>
不能有所進也存其心¶養其性使所居不狭以達夫大
者之大至於蕪梗廓然不¶為吾礙進而得所止矣而又
自視欿然不有其大勞謙以¶終之然後不為小人之歸
淵既粗聞其概矣若乃學易之¶道以維為要體之于身
其維安在生生之謂易豈續維絶¶之道乎又恐諸行無
常事屬生滅有生有滅不可以言易<md:KR4d0207_SBCK_016-8b>¶矣夫維絶而復續
可也然而曰固我之維又曰舎我之舟¶何也舎舟而不
易維可乎所謂物不格則易而無體易而¶無體則不足
<pb:KR4d0207_WYG_016-12a>
以見易如是則易未嘗無體也而孔子曰神¶無方易無
體何也此豈所謂體者無體之體乎孟子曰必¶有事焉
格物而物格之謂也以是為易信乎其有體矣而¶今之
為易者離人而言易故常措易于無用之地是以涉¶有
者滯色而入無者墮空而易之道喪矣然則舜與曽參¶
之所有事者彼何足以知之向非左右以髙明之學廓
古¶人所未發其孰能至此賁所謂柔来而文剛者以剛
為體¶而柔以文之也故亨分剛上而文柔者以柔為體
<pb:KR4d0207_WYG_016-12b>
而剛以¶文之也故小利有攸往皆天文也其亨者以剛
勝其小利<md:KR4d0207_SBCK_016-9a>¶有攸往者以柔勝而已夫柔不可以偏勝也
舎車而徒以¶有趾也寧徒而弗乗顧吾之義而已自强
之道也而賁之¶所以亨者以剛勝也故賁之趾為賁之
初焉未之能行惟¶恐有聞其行者自行也尚何待乎至
於白賁則見素抱樸¶無所事乎外之文也故憂患不能
入焉是以無咎而得志得¶志得不在外故也然既謂之
白而曰無色者豈以白可以¶受采而本無色也耶四教
<pb:KR4d0207_WYG_016-13a>
之所以先聖人施教於人也故¶宜先易而後難力行之
所後教人以為巳之學也故宜先¶外而後内此其所以
不同也凡此雖不敢不對而亦不敢¶以為然者也其疑
者求解其是者求證如斯而已前書所¶謂震奮受震而
非能自震者也抑管中窺豹時見一斑耳<md:KR4d0207_SBCK_016-9b>¶安能聞聞于
未聲之前思修於既聞之後乎所寄語錄序¶已領浄土
觀音二記於似祖處見之用意精深皆非淺陋¶者所能
究測也如有石本乞賜兩本為重
<pb:KR4d0207_WYG_016-13b>
　　答廖用中正言¶
承示邪説辨一篇誠哉是言也特䝉埀誨至感至感不
肖¶亦嘗如此作文數篇其大概以謂今日之禍起于王
氏王¶氏之學不熄則祖宗之治不復祖宗之治不復則
中興之¶功不成中興之功不成則匪風下泉之歎近在
朝夕矣夫¶王氏所謂道上不畏天下不恤民謗訕宗廟
輕侮老成以¶異端為正道以公論為流俗尚功利之臣
開邉鄙之隙長¶奔競之風啓欺蔽之漸影傳蔓滋以至
<pb:KR4d0207_WYG_016-14a>
今日遂使忠臣義<md:KR4d0207_SBCK_016-10a>¶士放逐而不伸姦朋逆黨猖狂而莫
禁敵人侵侮二聖播¶越祖宗百數十年之基業一旦㡬
覆考其根芽所自證據¶甚明非特空言盖存實迹若非
條析而縷數之如前所陳¶以示天下期以掃除絶滅而
後已則祖宗所以用人制法¶理財治兵安養百姓而綏
服四夷之意何自而明而天下¶士大夫承陋守固之俗
亦何自而知之乎夫士大夫天子¶所與共理者也于是
有所不知而猶安於故習則所望以¶致中興者誰耶如
<pb:KR4d0207_WYG_016-14b>
是則外侮復至而中原將無蕩平之日¶矣此非難知之
事也何則王氏之學既已膠固入人心髓¶不可解矣而
世無大人先生以道自任開迪而訓誘之又¶無縉紳大
臣以天下後世為心排斥而禁止之其人往往<md:KR4d0207_SBCK_016-10b>¶随時所
尚以徼利達口談祖宗之美而實倍先聖之道者¶充塞
海内恬無忌憚間又以邪説自文其誤以謂輕死節¶而
外美名吾慮不如莊周重一身而忘天下吾慮不如楊¶
朱同善惡滅禮學吾慮不如老耼樂閒曠避世患吾慮
<pb:KR4d0207_WYG_016-15a>
不¶如佛之徒凡此皆發于王氏而成于偷安徇利之俗
故天¶下靡靡日入於衰薄亂亡而不悟此而不變今日
之禍使¶誰救乎而祖宗已壊之基業將何以致中興乎
盖禍本起¶于王氏而今日之士夫皆其末流所教養而
成就者也以¶禍易禍其為不可亦明矣故王氏之學其
本不去去而又¶不能絶天下不可為也且申韓之術其
流至於秦項之亂¶天下之民死者十八九以其無以熄
之耳今王氏之學所<md:KR4d0207_SBCK_016-11a>¶以致禍幸未至此又幸有知其為
<pb:KR4d0207_WYG_016-15b>
邪説者不圖所以熄之¶吾方為吾之説彼亦將為彼之
説幸其自敗而自止耳萬¶一不敗又自以為是也吾恐
聖人所以禁暴而止亂必不¶如是不果矣孟子曰吾為
此懼閑先聖之道距楊墨放淫¶辭使邪説者不得作方
孟子之在下使之不得作者有以¶辨之也幸而在上為
楊墨者不從則如之何其亦用辨乎¶其將誅而絶之乎
故曰能言距楊墨者聖人之徒也或距¶之以言或距之
以刑其道一而已矣吾將為聖人之徒其¶敢緘黙而無
<pb:KR4d0207_WYG_016-16a>
説乎畧陳所志非公無以發不肖之狂言¶
　　與龜山先生楊諫議¶
淵上覆上嗣位之初遽有兵革之事賴聖德已孚人心
歸<md:KR4d0207_SBCK_016-11b>¶順醜類窮&KR1370;即日奔潰乃宗廟社稷之靈天下之福
也然¶前日頓革積弊多出于太上之設後来雖有㫖凡
擾民害¶物之事一切除去令官司悉意奉行敢有茍簡
滅裂者寘¶之重典而監司守令尚懐猶豫申請待報遂
使澤不下究¶為害豈細謂宜條舉縷析明示本意繼以
<pb:KR4d0207_WYG_016-16b>
升黜則人知所¶向不敢沮格矣如郡邑之有守令雖不
能盡知其賢否至¶於諸路監司豈不易察間有貪暴不
法愚暗無識忸於舊¶習未遽悛革之人尚容居職雖名
盡復祖宗法度誰為行¶之大抵今日之事如救焚拯溺
勢不可緩一失機㑹後將¶費力諸公議論既一上復見
信正當此時不可憚煩須要¶一一為上深言之且多方
汲引趨死不顧利害之人使之<md:KR4d0207_SBCK_016-12a>¶各出其力共致太平庶
㡬無悔若乃意指末定賞罰不明¶内外百官疑于趨赴
<pb:KR4d0207_WYG_016-17a>
日復一日不見成效後之視今亦恐¶無以異于今之視
昔也比者頗聞四方俊彦稍復召用為¶之竊喜然類皆
厭聞熟識之士深恐明目達聰尚或未廣¶夫求賢之路
不廣則所取以充位者必多舊人舊人衆多¶其間嘗歴
要官者寧無懼罪幸變之意夫以懼罪幸變之¶人襍然
並進操兩可之説挟嫉害之情萬一見聴大事去¶矣此
不可不早計而熟慮也昔元符之末一時忠義之士¶往
往集于京師弊源不除禍根猶在而臺諫議論唯務平
<pb:KR4d0207_WYG_016-17b>
静自以謂大中至正之道無易于此至有先朝老成剛
毅¶素著者不復收召而異時罪首遺患後来者更見尊
異識<md:KR4d0207_SBCK_016-12b>¶者寒心而諸公莫悟其非也未㡬小人得志幽黨
成市牢¶不可破盖自辛巳迄于乙巳二十有五年間蠧
國害民之¶政相仍無間太上雖灼見其亊屢詔更革然
卒不勝小人¶之衆乍變乍復遂至開邉隙来冦盜㡬亂
天下不有堯舜¶則祖宗基業何術可保今也天幸攘刼
之餘帖然無虞小¶人之罪既得而天下所謂賢者又已
<pb:KR4d0207_WYG_016-18a>
進用不以是時招致¶俊良期于無遺芟夷姦佞期于絶
迹乃復因循果何所待¶耶如聞渠魁尚未伏誅逺方不
得其實借使果不赦亦當¶播告海内使人人無疑然後
可以責之自盡以奉其上也¶明道先生云變化人材易
作成人材難盖作成之道非一¶朝夕乃若變化之則在
朝廷之上示之以趨向而已如漢<md:KR4d0207_SBCK_016-13a>¶唐之初用以致治者
皆異代所棄之人也豈必先有儲蓄¶然后可用哉今天
下已任之人或無令名而亦未有惡聲¶者莫不欲洗心
<pb:KR4d0207_WYG_016-18b>
向道乗時有為若朝廷之意堅確不移人¶人可使為善
而成功矣亦在兼收博取不求其備而已諫¶省久不除
人丈人居是官天下共所嘆仰以為得人愚者¶一得之
慮儻或可取幸委曲留意也始欲致書李左丞陳¶數事
方其驟貴又且有功其勢懸絶恐言之無益又嘗論¶郡
邑之敝為二十篇欲進于上亦未敢所懐鬱鬱不展因¶
奉起居之問輒及一二不揆不揆¶
　　又
<pb:KR4d0207_WYG_016-19a>
淵再拜覆行在雖去廬陵不逺然此地迂僻絶無所聞
邸¶報動經數月不到不審淮南賊盜已平百姓安堵否
詔音<md:KR4d0207_SBCK_016-13b>¶寛大而寔惠不及民此弊根源深逺未能遽革若
朝廷號¶令議之既審然後發庶㡬必行則不至失信信
則民知所¶趨赴矣郡邑之官絶少陶汰頃者臨軒遣使
俾察吏之㢘¶汚勤惰若務為姑息縦舎太甚則此行果
何為耶祖宗之¶法民聞其將復未嘗得利而已喜不自
勝所以安反側息¶鬬訟絶覬覦鎮逺服盖已有其效然
<pb:KR4d0207_WYG_016-19b>
小吏懐疑貳而不舉¶長吏樂因循而不察督責之政不
施於其間欺蔽沮隔甚¶于前日只如止科率平税賦正
官名募民兵此數事州縣¶今如何奉行監司郡守曽遵
朝廷之意否他處不可得知¶江西一路則親見聞也無
名之取以備緩急加耗之征未¶減常嵗冗員雖去而案
籍仍舊游手蠧財而教閲無法朝<md:KR4d0207_SBCK_016-14a>¶廷之意非不美也而
千里之外亦已如此欲使實惠及民¶不亦難乎夫號令
不行徒為文具則朝廷不尊而紀綱日¶以不振民猶飢
<pb:KR4d0207_WYG_016-20a>
之待食旱之望雨而積日繼月曽無毫髪¶之利以慰其
心欲民心之不離不可得矣夫民心宗社之¶根本也今
天下有叛兵無叛民則民心信若可結矣若必¶守祖宗
之法而以愛民之意行之不為虚文專求實效則¶民將
相率同歸膠固而不釋矣中興之功豈不可濟乎不¶然
西北卒未可復東南又無以守之積薪之下其火已燃¶
而暴風不已天下之勢安危之機判矣謂宜精求博訪
有¶用之才凡有意于斯民而通知祖宗致治之意者俾
<pb:KR4d0207_WYG_016-20b>
當監¶司郡守之選計東南所用之員畧更置之去者不
必深究<md:KR4d0207_SBCK_016-14b>¶其罪来者責其見效嵗月之間稍有可觀則黜
陟勸沮之¶政加焉其誰敢不勉若乃邑之有令其數實
繁不能徧察¶儻監司郡守真得其人間有可委以除授
移易者聴其擇¶才不拘以法則貪汙殘刻頑鈍疲輭之
人將無所容而積¶弊之害民者庶乎其可革矣其畧如
此其詳不待多言也¶且行祖宗之法在得人而人材之
乏莫甚于今日為上者¶常患乏材又不思所以收拾儲
<pb:KR4d0207_WYG_016-21a>
養激勵而旌别之往者無¶及又將因之顧何以善其後
乎此甚可慮也夫東南之勢¶如孫權之于吳劉備之于
蜀觀當日所用之人所行之事¶與今果何如然僅足以
解紛排難而不能合天下為一由¶是知漢光武之再造
為甚難而唐肅宗雖能削平僭亂使<md:KR4d0207_SBCK_016-15a>¶明皇復歸京師而
不能使後世子孫以天下之勢取河北¶此亦不足怪也
如救焚如拯溺奮不顧身猶懼不濟而朝¶廷大臣方且
持祿保位朋黨比周以蔽君子玩敵啟侮莫¶此為甚此
<pb:KR4d0207_WYG_016-21b>
而可忍其如宗廟社稷何其如二聖何計已在¶思慮之
内何待晚進之言但因論東南今日之弊不覺縷¶縷及
此幸勿以僭易為罪也¶
　　答陸伯任¶
伏承示責己論一篇良有開發中庸之書世之儒者近
始¶知讀之然知其味者尚鮮不謂乃得吾友發揮而躬
履之¶何此道之幸也子思曰射有似乎君子失諸正鵠
反求諸¶其身求仁而已唯仁之求何暇責人乎然公所
<pb:KR4d0207_WYG_016-22a>
論固佳以<md:KR4d0207_SBCK_016-15b>¶鄙意觀之又似有未盡者如曰世有反此者
終身用之而¶不自反是惡夫責人者之言也故為未盡
也孔子論仁曰¶好仁者無以尚之惡不仁者其為仁矣
不使不仁者加乎¶其身夫不使不仁者加乎其身第能
使在我者無不仁而¶已若夫好仁則己至于仁矣譬如
磨鏡垢盡明見已見其¶明垢復何在故惡不仁者去垢
之説也好仁者其鏡之已¶明者歟此好仁與惡不仁者
之所以異也故求仁而至于¶好則責己之道庶乎其能
<pb:KR4d0207_WYG_016-22b>
盡哉孔子曰君子之道四某未¶能一焉顔子有若無實
若虚犯而不校其始也責已而已¶其終也至于無己可
責矣然文詞牽迫非可以一言而足¶又或相待以明自
有抑揚非見理者之病偶縁無事故相<md:KR4d0207_SBCK_016-16a>¶指㸃要以来佳
論耳儻因寄聲更告詳見教也¶
　　與翁士特學士¶
淵輒以所見上浼聰聴東南在今日盖天下根本之地
異¶時苛撓之政未能盡革財殫力屈不可再擾比者經
<pb:KR4d0207_WYG_016-23a>
制司¶不得已調發民兵所給錢榖皆出于官郡縣所有
粗可支¶梧民未加賦也已而經司遍行剗刷毫髪不可
輒用漕司¶又以募兵之餘封樁之外復督随軍財物萬
數不免取之¶百姓嵗飢民貧所在草竊不禁重以科須
萬一有意外之¶警何以處之今仁聖在上人心悦服必
無可畏然疆埸未¶寧逺方疑駭亦似不可不過計也又
閩中召募膽勇經由¶江西者六千餘人本以赴闕指揮
徑往似聞未有所屬若<md:KR4d0207_SBCK_016-16b>¶畿甸清野則至者無歸此輩稍
<pb:KR4d0207_WYG_016-23b>
稍恣横久之粮盡計窮其¶將奈何惟天下大勢非小已
所當僭論然如士特在經制¶幕中實任足食足兵之責
亦宜反復熟慮也淵不勝私憂¶之甚惟勿罪率易為幸¶
　　又
淵昨者不量因論東南在今日乃根本之地而財力俱
困¶復調兵督粮未已極為可慮未䝉見答教其不逮豈
忽之¶耶為復令已行不可改耶今固無及矣然亡羊補
牢亦當¶為後来計更冀留念也適有一事不敢不言亦
<pb:KR4d0207_WYG_016-24a>
公所宜聞¶者江西十城豫章為㑹府其次䖍與吉為大
郡二郡守人¶提千餘卒合安撫司所領兵同赴京師之
急安撫統一路¶自當急去若䖍守雖去而憲臺在焉緩
急猶有所賴唯吉<md:KR4d0207_SBCK_016-17a>¶守不宜輕動彼迫于勤王之詔未皇
熟慮老拙盖嘗為陳¶利害又不䝉見聽今既去行即到
闕矣然自古姦宄竊發¶本無常形方時凋弊尤不可忽
郡有守人所信服所以弭¶患于未然今綿地千里邈在
一隅旁無强援遺而他之萬¶一有警誰任其責方公豈
<pb:KR4d0207_WYG_016-24b>
弟慈祥克勤細務吏不能容其¶姦人甚安之數月間發
兵召募至于再三更辦随軍之物¶所費動以萬計府庫
空乏而民不以為病斯亦可見其措¶置有方矣乃過于
畏慎勉為此行征車一動攘刼四起雖¶旋擒獲終掃不
盡非直鄙人以為深憂也夫以千百新收¶之卒進無所
屬欲以何為若随大軍或有毫髪之助盖必¶有能其事
者而非儒生之所可辦也今舎其所宜守强其<md:KR4d0207_SBCK_016-17b>¶所難堪
非徒無益其害甚大謂宜俟其既至麾下即以所¶領兵
<pb:KR4d0207_WYG_016-25a>
付之健者速遣還任責以守郡之效庶㡬一方赤子¶有
所依附豈非使司所樂為乎儻可以瞽言聞之中丞否¶
此事盖東南人利害東南之于天下猶四體之一耳一
體¶受病餘體不得寧矣今江西諸處關報盜賊唯䖍吉
諸邑¶為甚念之寒心伏幸埀聴恕其僭易之罪淵不勝
懇到之¶至¶
　　與廖用中中丞¶
淵再拜伏承以先丈朝請墓表見屬俾得序次其實豈
<pb:KR4d0207_WYG_016-25b>
勝¶榮幸竊惟老成前輩潛德隠行未易窺測宜得當世
大手¶筆妙于語言名高而位重者發揮晦㣲庶以取信
天下昭<md:KR4d0207_SBCK_016-18a>¶示後世顧如不肖疵賤無聞辭意淺陋實無足
取雖公愛¶予之厚出于誠意其何以當重念不肖昔年
數侍先丈燕¶閒備聞誨飭又嘗于公祖得其平昔所志
所為之一二盖¶不可謂不知者而公又忘其奥渫卑冗
眷然不置過以相¶託其敢以為辭但恨文字暗弱不能
形容盛美萬一而衰¶退埋沒仰累下取之意雖勉强紬
<pb:KR4d0207_WYG_016-26a>
繹粗能成篇輒塵視聴¶其如愧懼若何可言謹具錄於
右伏俟裁擇¶
　　乂
淵再拜自得北来之報惋恨憤歎㡬廢眠食至今每上
心¶輒忽忽如不欲生賴今上入繼大統宗社再安天下
幸甚¶重念祖宗百數十年基緒巍巍如此乃並無一人
奮不顧¶身以徇國家之難者遂使二聖播越皇族蕩遷
拱手不救<md:KR4d0207_SBCK_016-18b>¶嗚呼何其痛哉何其痛哉淵人微迹賤無足
<pb:KR4d0207_WYG_016-26b>
比數懐不能¶已尚爾無以為情况如吾兄嘗被兩朝拔
擢方以家禍坐¶苫廬中萬里聞之痛當如何近者諸賢
皆召以此中絶不¶得邸報不知施設復如何似聞伯紀
入覲議以大駕還東¶都建康之遷復不果誠爾南北未
分中興之功當可期也¶不知彼中所聞又如何何由晤
見以盡鬱鬱之懐臨紙悵¶惘曷已¶
　　又
淵再拜前書叙説先丈得病以至臨終及公所以安厝
<pb:KR4d0207_WYG_016-27a>
始¶終孝養甚詳讀之令人愴然不得釋者久之然人子
之心¶何有窮已既襄大事又當念所以追報當如何耳
慎勿過¶摧毀也又知贖得溪邉族人舊居葺治既畢老
人得易簀<md:KR4d0207_SBCK_016-19a>¶于此想亦以為喜也不飲食七八日精神不
昏但氣漸微¶即奄然而逝此所謂順其道得正命而終
者盖積行之報¶亦平生無外慕他營之騐也正叔先生
臨去如此佛之徒¶至于坐亡立脱亦以無怛化而已初
不殊也墓誌如此做¶不知可用否恐意或未以為然未
<pb:KR4d0207_WYG_016-27b>
敢書去此等文字手生¶又不喜循常轍發明已所知者
慮與公意不同然力盡此¶矣果以為可刻則續書去未
晚也又郡中事多必一兩日¶方書得了而来人久候不
皇故且令攜槀上呈耳後便告¶及其詳或改亦無吝示
喻又不暇往復則陳子通亦自能¶書如篆額既煩子通
并書丹亦佳名姓不必假他逹官恐¶與求銘意不同如
何如何<md:KR4d0207_SBCK_016-19b>¶　　又
<pb:KR4d0207_WYG_016-28a>
埋銘見貺甚荷然少商量謝氏盖祔也謂葬于其宅則
以¶謝氏為主矣季子之墓孔子書之不名著也今不名
于子¶不可名其父也然則自為誌非也以辛丙記向面
出于近¶世隂陽家古無是然謂向辛則據乙可知矣葬
以丙午嵗¶十二月甲申如是焉書之可也而又繼以卒
哭之明日何¶也豈欲以卒哭推知其歿之月日乎古者
既葬而虞遂祔¶廟然后卒哭然則未葬不廢哭也所謂
卒哭之明日葬其¶言似不順矣今世俗以百日過為卒
<pb:KR4d0207_WYG_016-28b>
哭亦起于大夫士庶¶人三月而葬之禮顧後世隂陽家
之説行士大夫葬期鮮¶有在百日之内者故以百日為
斷非古道也此其可以為¶據而又以為節且以表見其
歿之日月耶石已埋則無及<md:KR4d0207_SBCK_016-20a>¶矣或未埋請改鐫之如何
墓表前題竊以謂當去服色而¶加致仕二字所作人姓
名當附其末唯今天子及上字全¶行提起餘如國字召
字之類只空一二字遇言公者勿提¶此古法也世俗尊
所作文之人於前凡遇稱亡者輒空字¶不可效此屢經
<pb:KR4d0207_WYG_016-29a>
持論謾及之恐可助思慮也碑字如苦要¶不肖寫急遣
人来喻亦不争三四十日幸悉之¶
　　與李叔易學士¶
淵再拜自別後未嘗通起居之問非直寡便實無可言
今¶兹不能無言倘辱不鄙豈勝幸甚了齋之得罪斥逐
以至¶於死天下共知其寃至其心所規為䝉患難而不
變者自¶吾輩之外誰復知之知而不與之明與不知何
以異頃不<md:KR4d0207_SBCK_016-20b>¶肖如南康時右丞嘗與之書見屬傳去已而
<pb:KR4d0207_WYG_016-29b>
了齋有數百¶言復之中述三人皆嘗居相位者此其知
右丞之必至此¶位以有為無疑也其逺取狄梁公又有
深意今右丞輔聖¶主朝萬國呼吸之間掃平强敵再安
宗社遂居柄任則了¶齋先見之明亦騐矣前語云云非
付屬乎然則欲以明之¶實在右丞不可已也了齋諫省
論事天下所共聞今皆時¶過之語唯王氏日錄一事則
其始終所留意者盖自紹聖¶以来天下忠言嘉謨皆坐
以謗訕宗廟之罪而其所謂謗¶訕者特其用意與王氏
<pb:KR4d0207_WYG_016-30a>
不同而已非有異於神祖也若日¶錄之書詆誣譏玩上
陵宗廟見者切齒而昔之用事者反¶遵其言追議刑賞
故了齋以死明之其自言由熙寧以来<md:KR4d0207_SBCK_016-21a>¶至今紛紛不已
者其禍皆出於此書此書不復施行則祖¶宗之法可以
漸復不然亂亡之不暇䘏其暇計一身之危¶辱哉其著
四明尊堯集所以痛絶王氏中間有㫖取索或¶惡其言
之深已謫其人又禁其傳播以是留槀于不肖之¶姪孫
今尚在也朝廷若以為其人忠誠節義所宜尊奬則¶凡
<pb:KR4d0207_WYG_016-30b>
有舌者皆可辨白如曰天下之禍舉在此書不可不毀¶
毁之所以除後来無窮之患則尊堯之意其可沒而不
聞¶乎比覩詔音盡復祖宗法度贈溫公以太師之官祖
宗俱¶可法則熙豐之緒不必偏執温公既無過則王氏
之意不¶當獨取然此其大目也若乃條分而件析之又
在委曲講¶明不應茍求無事而已往者元符之末諸公
皆顧惜事體<md:KR4d0207_SBCK_016-21b>¶争持大中之説謂此可以靖國敝本不除
禍根未剪不一¶二年間小人得志天下遂被其害如是
<pb:KR4d0207_WYG_016-31a>
者二十有餘年春¶初冦難若非堯舜在上民心歸往則
祖宗基業何術可保¶不待逺引異時亂亡之證兹可以
監矣惟天下之事吾發¶之吾能收之然後可以傳之久
逺而無弊或乃容而勿問¶忽而不察亦恐千丈之堤蟻
宂可潰事過而語雖悔無及¶矣了齋嘗有一詩相送今
謾錄去觀此則知淵之言亦不¶可已也果䝉埀聴乞以
暇日説似右丞以不肖意為望更¶有臆説具于龜山書
别紙如見安止令取一觀或可采亦¶幸告右丞也不揆
<pb:KR4d0207_WYG_016-31b>
不揆仲輔季言知己赴官久矣想常得¶書他日聞公得
北州幕官待二年闕而去嵗北州不可往<md:KR4d0207_SBCK_016-22a>¶故疑公決在
京師或有書幸付安止寄来慰此傾想¶
　　與向伯共侍郎¶
淵再拜前年秋忽承泰寧葉龍圖送示所頒省劄又領
胡¶給事父子及范節推書道台意相與之厚必欲寘之
賔幕¶使以時速来且喜且懼若無所容尋即奔走承命
㑹至江¶閩接境有自衡州安仁来者云所在擾攘前途
<pb:KR4d0207_WYG_016-32a>
已不可去¶且湖外尤甚而向公已辭新除不果赴踰嶺
而南矣于是¶遂反將樂居無何將樂順昌兩邑羣盜相
繼而起蜂屯蟻¶雜動以萬計汀邵去路不復可通展轉
賊巢朝夕恐不¶免乗流東下避地福唐盖自去年中春
至八月末始獲歸¶見龜山驅馳水陸病疾因之嵗且盡
菽絮不給或謂前所<md:KR4d0207_SBCK_016-22b>¶差違年又公已改命鄂渚則辟吏
當随府罷㑹廖用中由¶省曹遷右史以其般家人速不
肖參部方此月十四日離¶家行三程而湖東所遣人追
<pb:KR4d0207_WYG_016-32b>
至伏奉十一月八日手誨敦¶諭勤懇實出望外非獨義
當改轅其于私計尤便前此僦¶僕賃馬已作赴行在計
更有一二事當至淛中又問之徃¶来者謂湖東雖已平
帖而由贑入桂陽自永新趨茶陵皆¶取途江西汀邵間
道尚阻未可遽前復成留滯想望籌帷¶恨無羽翼耳重
念淵衰遲疵賤人所鄙薄雖飢凍迫之終¶不忍抗容飾
詞乞憐于當世君子借齒牙之餘論以活其¶身用是遭
世艱難其屯困益甚正爾自棄不知公何従知之¶又辱
<pb:KR4d0207_WYG_016-33a>
憐而收之情久而無倦禮過而益勤顧惟何人敢違<md:KR4d0207_SBCK_016-23a>¶執
事者之意耶而人事參差有適然者正可歎亦可笑也¶
然不肖此行初為參選而往今不復爾則浙間盤旋當
亦¶不久度不過一月必由衢信以歸問道稍通或不過
家徑¶趨幕下春夏之交決見公于湖湘之上矣又未知
以此得¶罪左右否康侯書云自公再来湖東孔彦舟既
為馬友所¶敗逾洞庭走荆江而東馬友亦聴帥司節制
而曹成李宏¶者衆至數十萬又皆稟約束吳錫復肯就
<pb:KR4d0207_WYG_016-33b>
招更能出力掃¶平李冬至之亂生擒其衆盖不計數積
嵗流毒一旦廓然¶無事自非雄畧邁倫慮無遺䇿誰能
有此公之勲烈于是¶無前比矣誠然有志之士孰不願
出門下而不肖首被賞¶拔寧不知幸固將激昻衰懦少
伸末路之感以報國士之<md:KR4d0207_SBCK_016-23b>¶遇而躊躇稽滯豈其情哉伏
惟寛明必有以照察之也然¶近者妻弟自㑹稽回頗能
道行朝事又得用中云云聖徳¶日躋二相同心其進退
人材往往合于公論康侯既有西¶掖之除朝廷累遣趣
<pb:KR4d0207_WYG_016-34a>
之旦夕俟其至將遂大用不容退處¶又有言公于上者
謂宜在廟堂之上而公近者觧紛排難¶其所成就卓卓
如此恐與康侯皆不得久于外矣正恐窮¶命所招僕去
而公已来如相避也儻縁天幸得遂其私心¶豈勝至願
又不敢以一已之私妨四海之待膏澤者伏紙¶叙情徒
自不皇寧耳梁溪兄弟書謹已遣去必無遺墜龜¶山别
時甚安有書付来介自致政以来亦頗有論譔幸其¶益
健了所著述也子發久聞而未之識未皇裁書第増傾<md:KR4d0207_SBCK_016-24a>¶
<pb:KR4d0207_WYG_016-34b>
向九卒有不至者窮冬逺来路迂費倍勞苦之甚祇重
不¶肖之罪其還畧有以助之若由䖍吉而去則薪粲之
價稍¶平庶㡬可疾到也不勝覼縷殊覺僭易乂旅次不
復具外¶啓併望原恕幸甚¶
　　乂
淵再拜淵受深知于門下者十年獨恨未嘗參識瞻慕
盛徳¶無以自釋今兹誤䝉收召獲造行朝方有承顔之
幸曽未¶浃旬遽違教席平生所懐未及傾盡乃復隔濶
<pb:KR4d0207_WYG_016-35a>
殊劇悵仰¶不審比日履兹乍寒啓處何似伏惟豈弟宜
民百福順集¶益祈調䕶寢興上副倚注下慰輿望淵不
勝區區之情¶
平江之政未三數月上下稱頌以為前後鮮儷豈非道
之¶以徳故其效速耶幸竊聞之賛歎無已嵗復大稔想
見千里<md:KR4d0207_SBCK_016-24b>¶之内人人飽食安居黠吏不能擾也論者多謂
老成不應¶逺去禁掖久處外服然股肱郡得人則近壮
朝廷逺推徳¶意艱難之際所補亦不淺意公以道事君
<pb:KR4d0207_WYG_016-35b>
必無彼此之間¶第恐聖眷素隆不容委蛇于外也佇聞
召還以慰公議¶
淵曩者仰禄岳祠遽奉詔㫖不敢不来既至重叠被恩
皆¶過其分又不獲辭避衰晚迂疎以榮為懼雖復黽勉
就職¶實不皇安每念窮薄之甚動輒顛躓已分退蔵丘
壑終身¶不厭何意朽株尚汙繩墨無乃吹嘘過當造物
者重違執¶事之意致此叨冒耶所恨地寒人微意廣年
邁未知所以¶為報下情懐感而已筆墨所陳莫謝萬一
<pb:KR4d0207_WYG_016-36a>
　
　
　
　
　
　
　
　
<pb:KR4d0207_WYG_016-36b>
　
　
　
　
　
　
　
　黙堂集巻十六<md:KR4d0207_SBCK_016-25a>¶<md:KR4d0207_SBCK_017-1a>¶
<pb:KR4d0207_WYG_017-1a>
欽定四庫全書
　黙堂集巻十七¶　　　　¶　　宋　陳淵　撰

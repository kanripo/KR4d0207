# -*- mode: mandoku-view -*-
#+TITLE: 默堂集
#+DATE: 2015-09-23 10:21:45
#+PROPERTY: JUAN 20


　　存誠齋銘(并序/)¶
余甞問所以為道之方於龜山楊先生先生曰大學之
書¶聖學之門庭也是可讀而求之余退而學焉觀其言
脩身¶齊家治國平天下之道其本在於誠吾意而已其
説簡而¶盡其理直而周其用要而博雖不敢疑而未知
其必可行¶也已而質之先生先生曰是固然又辱教之
<pb:KR4d0207_WYG_020-1b>
曰中庸之書¶大道之淵源也是可讀而知之余又退而
學焉至其論至¶誠不息其極至於不見而章不動而變
無為而成則作而¶嘆曰嗚呼盛矣誠若此天下國家其
不足為也已又從而<md:KR4d0207_SBCK_020-1b>¶考之則天之所以髙明地之所以
博厚山岳之所以峙江¶海之所以流莫不以此葢甞收
視反聽一塵之慮不萌於¶胸中表裏洞然機心自息既
自以為知之矣又以謂其致¶之也不凝則其居之也必
不安其養之也不熟則其發之¶也必不粹斯道也其可
<pb:KR4d0207_WYG_020-2a>
須臾離哉以其不可違也而莫之¶違之故吾誠甞存焉
葢古之聖賢未有釋此而能至者以¶余之不肖幸與知
之而數年之間汩沒於奔走曽不得少¶暇以休滌其心
而坐進乎此此余之所以乆而不入於道¶也大觀元年
先生官於餘杭夏四月余自親側復來因即¶縣宇之東
舊屋數椽治為講習之所掲其牓曰存誠齋葢¶有志乎
力行其所知也自今而往凡吾飲食起居出處語<md:KR4d0207_SBCK_020-2a>¶黙之
際必常見其所謂誠者了然於吾心然後出之庶㡬¶日
<pb:KR4d0207_WYG_020-2b>
進於君子而不為小人之歸也則命名之意可無愧矣¶
既以自矢且為之銘以自省銘曰¶
　天地之道　為物不貳　君子養心　致一而已
　喜怒哀樂　未發¶其㡬　意必固我　絶之於㣲
　正當此時　寂然不動　有物感之¶　全體即用
　是之謂一　匪一無誠　一日至焉　天下歸仁
　我觀¶聖賢　異域殊世　惟是之存　若合符契
　敬以為宅　忠恕其門¶　自我譬之　推而及人
<pb:KR4d0207_WYG_020-3a>
　惟我與物　初無二體　各私其私　則有¶彼已
　私智磨盡　成性渾然　無物非我　其天守全
　天理所在¶　如鏡如像　有來斯應　不與俱往
　又如月影　散落萬川　定相¶不分　處處皆圓
　相彼世儒　内外不一　不勝其私　機變横出<md:KR4d0207_SBCK_020-2b>¶　孰知聖人　動莫非真　飲食起居　誠無不形
　我作此齋　大可¶容膝　宴坐其間　虛而不迫
　迴光内照　隱几無言　氣専神凝¶　息調而淵
<pb:KR4d0207_WYG_020-3b>
　表裏俱融　焉有所倚　或紛乎前　行以無事
　古人¶逺矣　斯道莫傳　以銘存誠　其庶幾焉¶
　　容齋記¶
江陵教授之㕔事東有廊廡南引而屬於門其脩可四
㝷¶舊以為書室予治其三之一而有之可以置几席羅
經史¶百氏之書宴坐寢休其間名之曰容齋始予客㳺
大梁幾¶年而楊先生職江陵學官使招予以來既至方
盛夏南地¶本卑濕而官舍狹陋不庇風雨其西南去古
<pb:KR4d0207_WYG_020-4a>
城不百步草¶木蓊鬱虵虺蚊蚋之所匿伏處則無以休
其怠惰之情出<md:KR4d0207_SBCK_020-3a>¶則無以宣其湫底之氣予竊不樂而先
生安之怡然如顔¶子之在陋巷晏然如原憲之居環堵
出對賔客入見子弟¶常自若也兹豈無得而然哉故予
每以是為愧且自狀其¶不學之過而思夫人所以進此
道者已而胸中廓然顧向¶之滯思了無毫髪可得環視
所居簷宇之隘綽綽乎有餘¶地矣則又存吾所固然之
廣大於性委吾所不可必之外¶物於命自以謂室雖愈
<pb:KR4d0207_WYG_020-4b>
小茍可以容吾身處之不厭也容¶齋之作其此時乎嗚
呼天地亦大矣曽不能外吾方寸之¶地則是身之在心
猶海中之一漚耳萬物之理大則不容¶小則易措故人
能漚視其身者必能隨所託而安之蓬户¶甕牖亦奚以
為戚哉孟子曰堂高數仞榱題數尺我得志<md:KR4d0207_SBCK_020-3b>¶弗為也夫
孟子之得志於此或不暇為則士方窮時脩其¶所為以
須時者其不有大於居室者乎脩其所甚大而¶遺其所
甚小此方丈之内所以能容我而不迫也古之人¶在𤱶
<pb:KR4d0207_WYG_020-5a>
畝則樂處𤱶畝素夷狄則行乎夷狄以至死生之際¶無
所變攝其原葢出於此或者舍天下之廣居厚蕞爾之¶
小體遇事不釋隨之以憂愁憤怨雖天壤之間將無往
而¶不為碍也則夫丹楹&KR0872;井之宏麗其足以容之乎葢
得其¶所安則無隘而有餘失其所安則無廣而不足所
安之得¶失皆自其心則齋之有容不可以他求也故予
深悼其初¶心之不然書是於齋以自訟焉崇寜二年七
月十五日劒¶溪陳淵記<md:KR4d0207_SBCK_020-4a>¶
<pb:KR4d0207_WYG_020-5b>
　　介堂記¶
江西之士多以通才達觀自處視修潔謹細為不足道
間¶有言動不違於禮取予必以其義負繩墨而蹈規矩
者衆¶必指以為迂怪曰是了然自異欲以奚為縉紳先
生遵其¶説於前而放曠不覊之徒又噪而助之以故名
節不聞於¶時偷薄成風而亷恥之道盡矣余靖康建炎
間甞假令於¶廬陵之永新地廣物衆比他邑為難治思
所以救目前之弊¶¶者唯反其所習而勸之為不可緩於
<pb:KR4d0207_WYG_020-6a>
是博訪端慤自守¶不為流俗所移之士尊其道而友其
人庻幾下觀而化葢¶乆而後得龍君時升焉時升抱材
處晦厄窮不改其度交¶非其類如將凂已推之辭受之
際雖毫髪不茍也其平居<md:KR4d0207_SBCK_020-4b>¶接人無貴賤親踈必盡其誠
一語失中必反覆析難歸於¶直而後已人亦以是畏憚
之葢古之介者也與向所謂自¶處以通達而流入於偷
薄者異矣故余樂與之逰又因其¶作堂秀溪之上將以
逺城市避喧囂離人而立於獨也則¶請以介名之且示
<pb:KR4d0207_WYG_020-6b>
余區區相與之意所以勸也或者曰介¶者不同於衆與
物多忤其失為矯激為僻滯為執而不通¶為隘而不容
子何善夫爾也余曰君子之行所至不同而¶介則不可
去也若乃命介以小莭而以和光同塵為處世¶之法脂
韋汩沒終亦無所名矣昔者孟子論伯夷栁下惠¶或以
為聖之清或以為聖之和夫清固疑於介而和何有¶焉
然而孟子又曰栁下惠不以三公易其介是雖和也介<md:KR4d0207_SBCK_020-5a>¶其可少乎葢不羞汙君不卑小官援而止之而止者下
<pb:KR4d0207_WYG_020-7a>
恵¶之和也使其枉道而事人戀戀於父母之邦而不能
去或¶處之以三公則不辨禮義而受之亦是茍賤無恥
之人耳¶亦何貴於和哉故曰君子不可以去介者為是
故也雖然¶仲子不義與之齊國而不受人皆信之而孟
子則以謂以¶其小者信其大者為不可葢簞食豆羮之
與萬鍾其為物¶一也而人常輕於舍簞食而重於辭萬
鍾者道義之不明¶則物之多寡有以亂之耳是故易於
為其小而難於為其¶大也夫道義者應物之權衡也伊
<pb:KR4d0207_WYG_020-7b>
尹不以一介予人不以¶一介取諸人至於禄之以天下
弗顧繫馬千駟弗視一以¶是處之又豈有難易乎由是
言之仲子之於齊國下惠之<md:KR4d0207_SBCK_020-5b>¶於三公俱非其所甞試也
而孟子於此有信有不信者焉¶亦自其道義以觀之耳
故知仲子之不足信然後知下惠¶之所以異知下惠之
可信然後知伊尹之所以同非深達¶孟子之㫖者不足
與語此今余既取時升之介且以名其¶堂於時升無間
然者又欲進之以古人之道義則所期於¶時升者其有
<pb:KR4d0207_WYG_020-8a>
既乎時升其勉為栁下惠之介余之望也紹¶興七年五
月十三日延平陳淵記¶
　　邵武軍光澤縣學記¶
上即位十有六年稍厭金革之事専脩文徳中外晏然
人¶用休息於是振舉舊制以彰中興越明年詔即行在
所建¶太學設師儒之官増弟子員凢所以教養攷選之
具視祖<md:KR4d0207_SBCK_020-6a>¶宗時為備天下學士聞風而至闕下願就誨育
者至不可¶勝數上親臨其宫加勸奬焉仍以宸翰所書
<pb:KR4d0207_WYG_020-8b>
經子之文均¶賜外郡學由是州縣之吏職在承流者莫
不以學校為急¶務竭力赴功唯恐後光澤之學成葢其
時也而余友順¶興吳君璋適寓兹邑以書來告且道邑
令王君之賢舉事¶之敏願有記焉余惟光澤得邑介於
江閩兩境之間地瘠¶而民貧雖當往來之衝而非商旅
化財居貨之地他日為¶政於此者常若無暇而王君獨
能以撫字之隙改築鄉校¶祗上之徳先之訖事而民不
以為病是可嘉也已故為叙¶其因而益以余之所聞庶
<pb:KR4d0207_WYG_020-9a>
以廣王君勸學之意云葢學者¶學為善而已善者性之
正有之而為信充之而為美擴之<md:KR4d0207_SBCK_020-6b>¶而為大人而能化則
入於聖矣故周官以六徳教民聖在¶其中善之所積也
而或者易之以不足為無乃未之思¶耶孟子曰學則三
代共之皆所以明人倫也而人倫之明¶自事親始事親
必本於誠身誠身必本於明善善之不明¶而欲積之以
成徳而期於神明自得是猶却行而求及前¶人也末世
窮年終不近矣雖然善亦難明哉學者必甞於¶喜怒哀
<pb:KR4d0207_WYG_020-9b>
樂未發之前意必固我兼㤀之後旋視而反聽之¶當其
入乎無間而行乎非有如人之始生而愛其親已長¶而
敬其兄亦豈利而為之哉純乎善而不雜於利此舜之¶
所以為舜也使學者憂不如舜日孜孜而不知倦其於
作¶聖也何有故曰學者學為善而已詎不信夫今聖上
躬舜<md:KR4d0207_SBCK_020-7a>¶孝於九重之中固已通於神明光於四海宜其下
觀而化¶疾於影響而且以得乎先聖之意者寓諸心畫
之間以幸¶多士所謂明善以誠身誠身以事親之說見
<pb:KR4d0207_WYG_020-10a>
於孔子子思¶孟子之書昭然如雲章之在天有目者皆
可睹也人倫之¶所以明誠出於此將見人才衆多天下
可運於掌矣葢宣¶王北伐之後方有事於蠻荆而新田
之芑已有可采卒之¶復文武之業者亦未必不由此也
王君為政於光澤知所¶先後其有見於斯乎始聞邑舊
有學乆弊弗葺學徒雖衆¶而藏脩㳺息之所甞苦隘陋
以故圓冠方屨之士動以數千¶而進登仕籍者累數十
年或無一人王君始至憫焉於¶是為易而新之峻其欄
<pb:KR4d0207_WYG_020-10b>
宇以揮發山川之秀氣庶幾自此<md:KR4d0207_SBCK_020-7b>¶異人間出繼為盛世
之用此亦為人上者愷弟之善政也¶然仕止於為禄習
科舉之文者皆足以得之科舉所以誘¶人為善而非古
人所謂善也學者明乎古人所謂善利之¶分而無愧於
王君樂育之誠則又善矣王君名聿求福唐¶人予未及
識之觀其勸學之意亦可知其為人焉紹興十¶五年二
月十日延平陳淵記¶
　　甘露寺題名記
<pb:KR4d0207_WYG_020-11a>
崇寜丙戌嵗七月十二日候潮於𤓰州時秋暑熾甚舟
中¶鬱鬱不快獨與友人張載徳拏上艇破駭浪乗凉於
金山¶是夕天宇空濶江上月明觀波瀾之洶湧魚龍之
出沒秋¶光蕩搖萬頃一色清風薄人毛髪盡立恍然不
知身世之<md:KR4d0207_SBCK_020-8a>¶所在也明日曉霧初霽草屨藜杖相與登絶
頂憩留雲亭¶上俯視舟楫江上絡繹往來真夢境也更
數刻下謁滿公¶於妙高臺飯罷而日既午矣遂渡京口
至北固浴其山之¶下風乎淨名齋之前楹下瞰衆峯騰
<pb:KR4d0207_WYG_020-11b>
蹙中圍萬井山林城¶市之趣兼得之葢東南竒觀也日
暮携手上方北眺楊子¶所謂龍㳺焦山海門數島&KR0619;揚
其間葢㣲矣東望滄海天¶水相涵雲濤渺然使人有隘
人間之志欲脫去塵世而未¶能也須臾㣲雨作且止將
宿焉僕來告余舟已南矣乃步¶月而歸劒溪陳淵題淵
字知黙載徳名公厚云¶
　　定交篇¶
朋友以情相親者不若以義相許以義相許者不若以
<pb:KR4d0207_WYG_020-12a>
道<md:KR4d0207_SBCK_020-8b>¶相從余在太學求切磋琢磨之益乆矣上焉者葢僅
有之¶其次可三五人又其次則亦十數而止耳嗚呼何
其得之¶之難也豈吾之所以自樹立者不足以取信於
人其人奔¶逸逺引而莫余見與抑亦致之之誠有所未
盡與夫所以¶取信於人者余既不敢不勉若人之信否
固不可必也而¶余之於朋友亦可謂盡其誠矣方其未
得之也則致其眷¶眷慕望不已之意其既得之也則惟
恐不獲其歡心至其¶日乆所為未必盡同有索於形骸
<pb:KR4d0207_WYG_020-12b>
之内者則必為之戚¶戚然反覆譬喻以申余之志而使
之察已而見察則如醉¶夢之醒如昆弟親戚之乆離而
再見如廢手足之以藥而¶獲遂也余之於朋友葢如此
其誠豈有不盡者乎然而誠<md:KR4d0207_SBCK_020-9a>¶既盡而寡與信矣其難得
哉余觀世之君子其羣居握手¶昵昵無間誓以死生真
若可信者一旦少迕其意則目怒¶背毁過之若視路人
絶之如遺草芥豈其得不必艱而謂¶不足惜與不然何
其離合之易然也建安陸敬思余舊聞¶之於太學葢所
<pb:KR4d0207_WYG_020-13a>
謂眷眷慕望之不已者獨恨未識其面一¶日訪余外舅
楊先生於荆州余得之於黙語步趨之間君¶子人也與
余言若有意於余者余知其勝已願從之㳺而¶不敢以
為友也及其相聚既乆則傾竭肺腸而㤀其形跡¶之所
在余亦不自知其不肖不足以取累於人惟恐其舍¶余
以去既去余念之無已而繹其所以規切我者皆欲以¶
成我而期我於逺也此豈世俗無故而合者之比耶予
於<md:KR4d0207_SBCK_020-9b>¶敬思於是不止求之情義之間而已然則敬思寜不
<pb:KR4d0207_WYG_020-13b>
有以¶處我哉余外舅甞告余曰耳餘之交或以謂凶終
於勢利¶非也直相責之深而相知之淺耳余考之史信
然故常以¶是為戒不知敬思於我其以人譽而取我乎
其亦有以知¶之乎夫以一人譽而取之則必以一人之
毁而棄之此理¶之必至者敬思之於我其不然審矣葢
必有以處我也余¶實無足知則敬思所以處我者將何
以乎此不可不余告¶也予雖不敏竊甞慕顔閔㳺夏之
風而欲求道於洙泗之¶間期萬有一得焉以為終身依
<pb:KR4d0207_WYG_020-14a>
據之地庻㡬不為父兄朋¶友之累而敬思之志既與余
同矣誠以是自處亦以處我¶則吾二人者其有愧於古
之人乎其不異於世俗之紛紛<md:KR4d0207_SBCK_020-10a>¶者乎孔子曰定其交而
後求葢必如是而後交可定也作¶定交一篇以寄敬思
敬思倘告我以其志願安承教¶
　　跋定交篇後¶
始余見敬思於荆州傾葢如故經月而後别時敬思逰
京¶師余適有感焉為此文欲以寄之因循未果葢崇寜
<pb:KR4d0207_WYG_020-14b>
三年¶也其後敬思亦請昏於楊氏又四年復㑹於餘杭
之官舍¶日侍先生之側益以親狎志同而氣合魚川泳
而鳥雲飛¶也則向之所期於敬思亦既得之矣此文遂
不復出大觀¶二年春偶於故藁中見之因語及焉敬思
聞而欲之謂余¶曰吾二人之相得今非昔也則此文宜
若無用矣然以為¶無所用而棄之不若録以相遺庶以
識吾二人者之初心<md:KR4d0207_SBCK_020-10b>¶為不偶然也因㤀其語言之不工
不辭而授之三月十五¶日延平陳淵書
<pb:KR4d0207_WYG_020-15a>
　　講論語序¶
論語之書載孔子與其羣弟子問辨之言當時學者相
與¶守之以傳後世者也然自秦漢以來以迄於今其間
以儒¶自名者窺其藩籬則有之矣入其門升其堂而踐
其閫奥¶者實無一二焉嗚呼論語之難知也如此非其
書之難知¶道之難知故也以余之不肖其敢自謂足以
知之乎然求¶之二十餘年矣亦不可謂無其意也故甞
謂道之難知古¶人常病其難而今人不以為病也惟病
<pb:KR4d0207_WYG_020-15b>
其難故求之勤惟¶求之勤此其所以有得焉何以明之
昔者孔子居於魯從<md:KR4d0207_SBCK_020-11a>¶之逰者葢三千其徒其歴聘諸侯
之國至有為之僕御而¶不辭者凢師之所在其徒未甞
不在也削迹於衛伐木於¶宋圍於商周厄於陳蔡流離
奔走其困可謂甚矣子路愠¶窮顔淵疑死是人皆躬被
其害而終莫之去葢其勤如此¶夫以四科之賢類非齪
齪無用於世者使稍推其緒餘宜¶皆有以過人如彼其
才求名而名歸趨利而利附顧乃輕¶富貴而㤀貧賤捨
<pb:KR4d0207_WYG_020-16a>
安逸而䝉憂患重之以饑困之辱而不¶恤臨之以死生
之變而無懼此豈人情哉而且為之是必¶其所求有大
於此者故未能以此而易彼也然猶有得焉¶有不得焉
則道之難知可知也已諸君讀是書觀孔門學¶者如此
之勤亦甞深思其所以然乎思之深然後有所疑<md:KR4d0207_SBCK_020-11b>¶疑之
篤然後知所病學而至於知所病則此書之所載庶¶乎
其不知倦矣且書者道之所寓也揚子雲曰七十子之¶
徒日聞所不聞見所不見文章亦不足為矣夫學於孔
<pb:KR4d0207_WYG_020-16b>
子¶者文章猶不足為則其所聞所見豈世俗之所謂聞
見乎¶葢必有不可以言傳者而非書之所能該也雖非
書之所¶能該捐書而求之又不可也以吾心之權衡騐
當時之問答¶其初也即此而下學其終也非離此而上
達從容自得¶於幽間之中而超然黙㑹於意言之表古
之知道者亦必¶由之不然以孔子之門學者終身之所
傳而資吾一旦之所取¶衆人之所有而博吾一已之所
問如是而猶不獲焉雖躬¶逢聖人而親炙之其如我何
<pb:KR4d0207_WYG_020-17a>
哉余於此書誠不足以知之<md:KR4d0207_SBCK_020-12a>¶至於一斑之所見亦時有
焉諸君其勉之倘有所聞其敢不¶告若夫學而不之思
思而無所疑疑而不以為疾非所望¶於諸君矣¶
　　鄧徳恭字序<(肅初字¶至宏/)
余友鄧南夫之子名肅請字於余余字之徳恭又趣余
廣¶其説乆之未暇及也一日從余為菴山之㳺煩暑思
隂適¶得異木逍遙乎其下周視茂林嘉卉之旁連者舒
翅揚英¶姿媚横發因為之言曰子欲知徳恭之義乎觀
<pb:KR4d0207_WYG_020-17b>
於木斯可¶矣夫木之為物傾欹乎岩崖之巔夭矯乎磵
壑之側挺秀¶含輝吐竒呈怪其升如擢其埀如墜其縈
紆曲折如龍虵¶之蜿蜒其森植勁拔如劒㦸之轇轕日
麗雨潔春濃秋瘠<md:KR4d0207_SBCK_020-12b>¶盡態極妍不可繪畫此其敷榮於外
蔚然而似恭者也故¶五行木曰曲直在事為貌而貌曰
恭葢取諸此雖然擾雲¶之榦達而上者非以為高也蔽
牛之枝樛而下者非以為¶卑也其宛轉磅礴因風而為
容者非以為同而其寡特剛¶實凌霜而挺莭者非以為
<pb:KR4d0207_WYG_020-18a>
異也盡貌之變俯仰皆得則亦¶本諸自然而已夫惟得
之自然而無侈乎外此恭所以本¶於肅而肅乃所以為
恭肅者徳也恭則徳之形於外者耳形¶於外者約之以
恭而主於中者根之以肅其有不全者¶乎故曰恭儉惟
徳無載爾偽而木道行矣若乃以聲音笑¶貌為恭而不
將之以嚴威儼恪之誠安在其為徳也古之¶人合内外
之道其見於洒掃應對之末起居飲食之際經<md:KR4d0207_SBCK_020-13a>¶禮三百
曲禮三千葢皆所謂持其志無暴其氣者其戒慎¶恐
<pb:KR4d0207_WYG_020-18b>
懼於不睹不聞之中豈茍然而已哉知此而已今子妙¶
質夙成天才宏放視世俗之所能舉若無足為者葢將
乗¶其高氣放浪乎萬物之表則周旋進退之間古人欲
其曲¶而中者宜其不經意矣廼翁以肅名子得無意乎
故余願¶以恭勉子而恭欲其出於徳焉亦所以達其名
之義也詩¶曰肅肅兔置施於中林徳之所在曽何隱顯
之間乎子其¶篤實以孚其名如玉有質吾言其攻石哉
言已退而為之¶序
<pb:KR4d0207_WYG_020-19a>
　　無諍道人辯¶
崇寜壬午之春余自淮南來京師或有以無諍道人相
命<md:KR4d0207_SBCK_020-13b>¶者其明年寄食太學俛首衆中而是非臧否意在而
言㤀¶於是名若能體之者作無諍道人辯以自見焉其
詞曰¶
無諍道人逰乎無何有之鄉造有謂先生於虛堂之上
先¶衆賓而展謁後衆賓而就席兀然若遺骸漠然若棄
魄先¶生方驩於衆賓之問答雖已怪之未暇詰也既而
<pb:KR4d0207_WYG_020-19b>
衆賓歡¶洽起坐參差儳說&KR1232;告矛盾交戛自古今成敗
人物短長¶有天地以來六合之内外與夫山川草木鳥
獸蟲魚之情¶狀變化無不及也其高者抗太虚其下者
潛黄泉孰事緒¶之㣲而弗抽奚理窟之深而未究乎於
是喧囂滋煩互相¶傾擠卬眉嚼齒鼔掌頓足或附耳呫
囁或反唇爾汝或髪¶上衝冠或拔劒擊柱少焉氣得者
悔義而負辱者神喪紛<md:KR4d0207_SBCK_020-14a>¶然投袂起矣先生周旋衆賓俟
其登車攬轡已反揖道人¶而進之熟視其狀貌窅然若
<pb:KR4d0207_WYG_020-20a>
無接也告之故則唯然而應¶質之疑則汎然而辭益怪
焉曰是乃所以為無諍也耶道¶人曰向之譊譊者奚為
哉若予者理之所否而智之所取¶也人之所奴而天之
所主也先生曰有是哉然子得之而¶不盡者也夫雞之
鬬也馬之蹄也牛羊之角觸也虎豹之¶爪牙搏噬也造
物者固甞賦之以是矣子之舌無恙乎亦¶安得而噤嘿
乎道人曰今若則既已有謂矣余試為若𡚶陳¶之吾甞
逰於物之初矣冥冥濛濛莫擇其中吾又甞觀於¶物之
<pb:KR4d0207_WYG_020-20b>
内矣錚錚樅樅為窪為隆將交乎物之所接則我斯¶我
敵若休乎物之所一則我與物俱冺矣若余者葢細視<md:KR4d0207_SBCK_020-14b>¶域中而自適其適者也先生曰密人之距而周西伯之
怒¶夾谷之辱而魯司㓂之叱朱翟翳路孟氏所以好辯
釋老¶倚門韓公所以不能下氣也而獨不聞之乎且子
亦甞見¶水之礙於石乎衝回流而遄往乗逆勢而反却
歛萬頃於¶尺尋瀉怒濤於絶壁盪摩排拶雪墳鼎烹奔
騰洶湧山頺¶地傾陽山之險閩溪之惡吕溪之峻瞿塘
<pb:KR4d0207_WYG_020-21a>
灔澦之隘如鵝¶雁之襍呼如車騎之駿奔如風吼林而
雷春驚也至於一¶得平地滔滔汩汩東放之海則漻然
而已矣然則有聲者¶葢亦不得其平而然耶遇其不平
而後有聲是有聲者乃¶所以求無聲乎故蜺蟠龍躍而
澄寂不動者水之性也若¶夫滿而流流而碍碍而有聲
者豈其所樂哉不得已也道人<md:KR4d0207_SBCK_020-15a>¶曰古人所不得已者僕
既獲聞命矣夫其不得巳也豈以¶求勝哉若水之不得
其平而有聲也非水自爾也彼有為¶不平者也故其有
<pb:KR4d0207_WYG_020-21b>
聲也石為之聲是以終之無聲焉所謂¶以不平平之則
其為平也平矣昔者蚡嬰交訾於東朝渾¶濬掠美於吳
㑹國師之移太常中郎之小令史嗣復託譏¶於佩劒史
肇發怒於毛錐自我觀之富貴外物也不足相¶爭功名
餘事也不足立已六經陳跡也不足伐異文章末¶技也
不足自喜朋黨殊趣也各植其私事業殊用也亦惟¶有
時而又奚以相過乎吾將鄙蠻觸於蝸角而同堯桀之¶
毁譽等臧榖以亡羊而冺夷跖之是非則夫儒墨之徒
<pb:KR4d0207_WYG_020-22a>
相¶誹相隳孰為莛楹孰為厲施其亦劍首之吷而蠅頭
之㣲<md:KR4d0207_SBCK_020-15b>¶矣子又何暇規我以古人而攖我以世禍乎先生
曰嘻辯¶哉夫子終欲藏其狂言而晦晦於黮闇乎其亦
有待乎道¶人曰春氣上蒸草木倒植者時焉爾非敢有
待也恐不能¶脫於理也昔者藺將軍懦於亷頗而意在
存趙陳丞相怯¶於王陵而謀欲安劉故出胯不校者終
成名而唾面勿拭¶者斯全身此皆鄰於道者也而豈未
之思耶先生俯而諦¶思仰而自弔已而長言之曰茅靡
<pb:KR4d0207_WYG_020-22b>
耶波流耶彼其所以紛¶紛耶聚塊耶積塵耶此其所以
㤀情耶彼何人者耶其獨¶無間處耶道人於是使之反
之搏髀為之節而和之曰以¶石投水無沒者之可索耶
以水投水無易牙之可得耶其¶將三語而黙契耶亦將
眉之揚而目之擊耶所謂如人飲<md:KR4d0207_SBCK_020-16a>¶水冷暖自知者耶&KR0084;
數終逌然不揖主人而退主人亦不¶知降階序而送焉
莊周曰終日言而未甞言幾是已作無¶諍道人辯¶
　　代廷試䇿
<pb:KR4d0207_WYG_020-23a>
臣聞仲尼之道覆幬如天持載如地錯行如四時代明
如¶日月原其法之備則比堯舜為逺過要其徳之至則
視三¶聖為大成則其所以為聖自生民以來葢未之有
宜其無¶所不能於教人為有餘而於學無不足矣然而
官名禮樂¶之問猶下詢於郯子老&KR1334;師襄之流而不廢
其在洙泗之¶間與羣弟子辨疑答問之際葢亦時有取
焉是以子夏有¶得於詩之一言則興起予之嘆顔淵無
所不說則發非助<md:KR4d0207_SBCK_020-16b>¶我之詞由此觀之使人之所學賢者
<pb:KR4d0207_WYG_020-23b>
雖以教人為事其獨¶無所學乎故傅說之進於高宗曰
惟斆學半葢謂是也今¶陛下躬仲尼天縱之聖居得志
之位&KR0894;可為之勢以先王¶之道啟後學之䝉蔽可謂千
載一人矣而又推行三舍之¶法徧逮海宇所以焦勞於
九重之中而不自暇者莫不以¶學校為先務故凡播之
訓詞而著之甲令以明倫善俗無¶一不關於聖慮者方
此之時非直天下之材所願終身承¶教於陛下雖陛下
亦以教事自任也則今日所䇿臣等無¶乃奉行祖宗之
<pb:KR4d0207_WYG_020-24a>
故事不得不然而其實無所待乎其亦將¶有所取乎不
然官名禮樂之問胡為下及於草莽之賤士¶也如臣所
陳快炙背而美芹子之類也顧何足以自獻乎<md:KR4d0207_SBCK_020-17a>¶雖然狂
夫之言聖人擇焉愚者千慮必有一得惟陛下不¶以其
疵陋而忽之庶乎涓埃之㣲或有所助也乃若顔淵¶之
無所不説臣未之能子夏之可與言則在陛下取之而¶
已臣愚不佞謹昧死上對¶
　　䇿問三
<pb:KR4d0207_WYG_020-24b>
不舉子之俗惟閩中為甚而吾郡積習葢敝俗也㡬年
於¶兹未之能革議者患之聖人在上旁燭幽隱比降詔
書俾¶疏法令以示民使之知禁宜其下觀而化速於影
響然或¶者尚慮革之之難也聞之昔之為順興者深究
其弊於是¶先之以訓誘申之以威信茍觸憲綱必刑無
赦曽未嵗餘¶此風遂變其後數年有恱其事者以彼之
所為施之將樂<md:KR4d0207_SBCK_020-17b>¶稍加懲艾閤境大擾夫縣令於民為親
所以承流宣化其¶勢甚利而父母之殺其子性固不忍
<pb:KR4d0207_WYG_020-25a>
以兹利勢順民性而¶導之宜若易然今或以為難何也
豈治民者未得其術與¶抑以舊染之習未可以卒令與
若乃二宰之政其得其失¶至今先生長者類能言之諸
君倘聞其說乎幸跡其本末¶併疏已見明以告我當道
之賢守令使推行之庶㡬革積¶年之弊自吾郡始他日
芣苢之詩被之絃歌是亦諸君之¶助也¶
　　又
昔孟子之言性曰人之性善荀子從而非之曰人之性
<pb:KR4d0207_WYG_020-25b>
惡¶揚子以人之性善又不能無惡也因為之言曰善惡
混而¶韓子者又以三子之言為猶有所遺别之以三品
焉曰上<md:KR4d0207_SBCK_020-18a>¶焉者善下焉者惡中焉者可導而上下也自四
子之說興¶天下之言性者紛然不一而卒無定論夫性
者人之所固¶有也學者期復乎是而止耳誠不可不知
而其論之不一¶如此將孰從乎彼性惡之説後世莫不
深罪其言之偏而¶不敢正以為非如不敢正以為非則
是以揚子韓子之説¶為得而孟子之說為未盡矣夫孟
<pb:KR4d0207_WYG_020-26a>
子百世之師也學者所¶取以為標凖者也其果不能盡
夫性之説而有待於揚韓¶耶人之言曰揚子之言性兼
性之不正者言之實無害於¶孟子之説然公都子之問
甞曰性無善無不善又曰性可¶以為善可以為不善又
曰有性善有性不善而孟子既辨¶之於其書矣彼揚子
韓子之説其果能外是乎不然則學<md:KR4d0207_SBCK_020-18b>¶者於此不容無説
孔子曰性相近也習相逺也或曰孔孟¶之言性一也或
又曰不能無異誠有異乎其無異乎夫性¶之在人既不
<pb:KR4d0207_WYG_020-26b>
可不知宜瑩其説使無疑焉然後反身而誠¶庻乎其能
盡之今也如繫風捕影茫然失據將以誰斯謂¶宜有至
當之論以証四子之言以發吾夫子未盡之意此¶吾黨
羣居所宜切磨以求益者也倘有所聞幸相為言之¶毋
隱¶
　　又
或問佛於王通通曰聖人也其教如何曰西方之教也
中¶國則泥葢有取於其心不取其迹也佛法之行於中
<pb:KR4d0207_WYG_020-27a>
國葢¶千數百年於兹矣豪傑名世之士往往不鄙其說
一有詰¶之以非吾儒之道則過而為王通之論者不知
幾何人也<md:KR4d0207_SBCK_020-19a>¶予疑夫跡之於心猶木之有末而水之有流
也豈有迹非¶而心是者今其教益熾而學士大夫所以
奉之者比隋唐¶之際又甚世無韓子其敦以為不然借
使原道之論興而¶以燕伐燕之譏得以勝之矣嗟乎道
之不明異端害之也¶彼其所以入人之深亦各有理豈
易以口舌爭乎然倘至¶於道則有不可不辨者聖人在
<pb:KR4d0207_WYG_020-27b>
上人倫已明茍用其言於¶法有禁未火其書意可見矣
然猶不能絶人之心好也願¶與諸君極其本原而揚㩁
之深明前世儒者取予之是非¶槩之以先王禮義之誠
意以證今日學士大夫所以奉之¶之失庶幾從上之令
於道弗畔非茍為異也亦以自治而¶已諸君以為如何<md:KR4d0207_SBCK_020-19b>¶　　解論語十二段¶
子張¶
仁在其中矣
<pb:KR4d0207_WYG_020-28a>
　　仁人心也求之於外則不足以得仁矣¶
君子學以致其道¶
　　致其道致一之謂也一息或違斯道逺矣故孔子
　　曰君¶子無終食之間違仁造次必於是顛沛必於
　　是¶
士見危致命見得思義祭思敬喪思哀其可已矣¶
　　君子之學始乎為士終乎為聖人未能有至焉不
　　可已¶也若夫為士則如是已足矣故曰其可已矣
<pb:KR4d0207_WYG_020-28b>
　　不然亦不¶可也<md:KR4d0207_SBCK_020-20a>¶執徳不𢎞信道不篤焉能為有焉能為亡¶
　　此觀人之法也才智之士亦能為時重輕然非道
　　徳以¶本之亦不足以任重致逺矣淮南王視說公
　　孫等如發¶䝉所憚者唯汲黯近社稷之臣洪容而
　　已矣¶
子夏之門人問交於子張¶
　　有所擇所以立已始學之事也無所擇所以同衆
<pb:KR4d0207_WYG_020-29a>
　　為成¶徳者言之君子之言當其可而已非有異也
　　皆所以進¶人為善¶
雖小道必有可觀¶
　　如老&KR1334;莊周以其說救一時之弊可也然行之萬
　　世則¶膠而不通矣<md:KR4d0207_SBCK_020-20b>¶日知其所亡¶
　　習矣而不察者衆人也察則知之而不能㤀矣¶
百工居肆以成其事君子學以致其道
<pb:KR4d0207_WYG_020-29b>
　　致道者格物之謂也格物而物格焉道斯得矣
　　葢道¶不可須臾離也故造次必於是顛沛必於是
　　方之百工¶能成其事亦云用志不分而已¶
小人之過也必文¶
　　小人自私而已不能克已也有過惟恐人知之故
　　必文¶
君子有三變¶
　　此夫子之容也子夏知之故謂君子當如此見之
<pb:KR4d0207_WYG_020-30a>
　　於容¶如此其中常自若也<md:KR4d0207_SBCK_020-21a>¶大徳不踰閑小徳出入可也¶
　　或逺或近或去或不去則有出入焉若夫歸潔其
　　身則¶一而已矣故曰小徳川流大徳敦化¶
堯曰篇¶
　　聖人代天理物者也堯咨舜曰天之厯數在爾躬
　　天實¶命之也天命之而人之所為不可以不至所
　　謂允執厥¶中者所以繼天命夫有民斯有君民不
<pb:KR4d0207_WYG_020-30b>
　　窮則為君者可¶以長保其禄民無所歸禄亦永終
　　矣聖人所以代天理¶物者不出此道舜亦以命禹
　　道無二也夏之有天下其¶禄既終矣湯得是道故
　　以身任天下之責而不以有罪¶歸之萬方周率是道
　　利則歸人過則歸已此二帝三王<md:KR4d0207_SBCK_020-21b>¶之所以為天下
　　國家之意社稷長乆之大畧也今周又¶衰矣繼周
　　而興者當如何孔子於是葢有道矣雖不得¶施可
　　得而言也謹權量審法度脩廢官興滅國繼絶世
<pb:KR4d0207_WYG_020-31a>
　　舉逸民所當先行在此六者其事則民食喪祭為
　　不可¶輕而其術則不過寛信敏公而已是故孔子
　　不幸無位¶耳使其得志二帝三王之道其有異乎
　　此論語所以終¶也¶
　賛頌¶
　　裴老真賛¶
一切虛空有作皆障於所作中庸分真妄師圖其像謂
是¶為真畫非實相師亦何人認物為我我固非我見畫
<pb:KR4d0207_WYG_020-31b>
猶身<md:KR4d0207_SBCK_020-22a>¶存之亦可師於彼此兩無所安亦無所離作如是
觀¶
　　寄椰子様茶羅與光祖頌¶
不得其髓而象其皮膠漆所成甚是而非有隔其中羅
動¶塵飛麤中求細于焉用篩彼昬不滌視此器之有如
公者¶奚以此為¶
　　留龍居士試建茶既去輙分送并頌寄之¶
未下鈐鎚墨如漆已入篩羅白如雪從來黒白不相融
<pb:KR4d0207_WYG_020-32a>
吸¶盡方知了無别老龍過我睡初醒為破雲腴同一啜
舌根¶回味只自知放盞相㸔欲何說¶
　　得老龍見和復呈<(來頌云内性白外形黒/¶而一味無别故末云云)
是渠白芽聚為黒塊方訝墨堅復如粉碎生滅滅已元
非<md:KR4d0207_SBCK_020-22b>¶内外説性説形又説一味急㸃一杯扶居士醉¶
　　題仙霞嶺上菴内示仲思¶
媯之後封於兹出我車濟乎沂龍得雨燕始歸一投匕
遂¶拂衣忠州孫見者思發一笑譯其辭
<pb:KR4d0207_WYG_020-32b>
　　鄒昭州畫像賛¶
粹乎其為容即之者莫測其剛也實無所不能而獨不
露¶其所長也其毅然不撓者遇事而後見之而其超然
自遂¶者顛沛造次是以為常也玉在山而木潤淵生珠
而崖不¶枯吾睹其似者而猶恱之葢其所不可得而形
容者雖百¶世不亡也¶
　　楊補之真賛<md:KR4d0207_SBCK_020-23a>¶分别黒白而無愛憎之私故人不怒㳺戲翰墨而無好
<pb:KR4d0207_WYG_020-33a>
名¶之累故人不爭頺然天放葢幾於㤀我者而不能已
其不¶平之鳴吾聞至人灰心槁骸有口掛壁其聲如雷
是謂不¶言之辨終日如愚古唯有回彼有十年端坐莫
或得之畫¶工乃能傳此一黙豈非吾師¶
　　轎版銘¶
我坐籃輿按此禪版誰歟荷者肩頳足繭若古有義上
下¶相臣我獨何者役此賤貧孰謂殊形不切於已爾背
流汗¶吾顙有泚車中&KR1088;軾馬上據鞍不可徒行匪毒斯
<pb:KR4d0207_WYG_020-33b>
安我恬¶豢養處非其義矜此勞人銘以志愧<md:KR4d0207_SBCK_020-23b>¶　
　
　
　
　
　
　黙堂集巻二十¶
<md:KR4d0207_SBCK_021-1a>¶
<pb:KR4d0207_WYG_021-1a>
欽定四庫全書
　黙堂集巻

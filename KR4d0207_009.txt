# -*- mode: mandoku-view; -*-
#+TITLE: 默堂先生文集
#+DATE: 2015-09-12 01:22:12.541342
#+PROPERTY: ID KR4d0207
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB12n0780-009默堂先生文集-卷第九.
<pb:KR4d0207_SBCK_009-1a>¶
黙堂先生文集巻第九¶
　　　詩¶
　　　　寄曹載德諌議二首¶
不將塵土嘆徒勞白首驅馳任所遭鸞鳳尚能安枳棘鸒¶
鳩何敢厭蓬蒿論材競欲推囊穎備物何由數澗毛末路¶
固竆真自許未應延頸試鳴號¶
晚途無復計行藏捶楚塵埃秖自傷未即賣刀歸買犢自¶
憐挾䇿亦亡羊已無竿牘勤毛穎肻為簞瓢念孔方尤喜¶
故人書斷絶不將栖棘戲仇香¶
　　　　茂實被檄權永新以詩寄之¶
澗松那可比山苗謾説凌寒有後彫更向鷄蟲論得失何¶
<pb:KR4d0207_SBCK_009-1b>¶
如鵬鷃各逍遥三鍾幸自堪攘臂五斗誰能更折腰正使¶
爭先任勞苦虞人寧不愧弓招¶
　　　　次韻李光祖南山四偈¶
聲外聞和豈待言棒頭猶是老婆禪如何更被文殊惑却¶
道維摩但黙然¶
臘竆春到不須&KR0119;霜下陳根豈用耡若信彫榮如轉轂故¶
應揺落有扶踈¶
窗前松竹翠連山窗下絃歌晝掩闗雪裏忍看梅欲吐烟¶
中遥認鳥知還¶
未暇南山訪隱居秖應無處不逢渠憑君一省從前夢莫¶
嘆離羣歲又除¶
<pb:KR4d0207_SBCK_009-2a>¶
　　　　次韻光祖避地眉溪十絶¶
眼在句中寧易知意存言外一何㣲柏舟故是仁人事豈¶
為淹留念奮飛¶
浮木如何濟巨川積薪其下火將然是中已有安身地許¶
爾垂紳玉几前¶
㺯雲㣲月淡廻廊十室連甍占上方誰道各無容足地夜¶
談猶欲致時康¶
少年憑恃氣方强膚理㣲邪未覺傷迨得病深無治法始¶
知先甲是農黄¶
訪道尋幽歴萬山神仙元不在山間須知對面長相失莫¶
嘆喬松去不還¶
<pb:KR4d0207_SBCK_009-2b>¶
四海黔黎共一君須知盜賊亦吾民由來齊梃勝秦甲要¶
在人如父子親¶
當時先主得闗張能使西周弱勝强今日中原豈無士坐¶
愁豺虎亂要荒¶
汙萊正爾肥蚯蚓滯穗那能飽&KR2207;斯布榖似嫌新曆緩每¶
從清曉報農時¶
何人更下仲舉榻舉世願登元禮門千古家聲君與我未¶
知何以起斯文(李也<折 t="33"/>謂陳與)¶
了齋力欲排邪説誰遣竒竆道不興長恨人亡琴亦往頼¶
傳心法有盧(愛甥也<折 t="33"/>光祖了齋)¶
　　　　眉溪與光祖共談得四絶句¶
<pb:KR4d0207_SBCK_009-3a>¶
乾坤今古自昭然此意何勞宻處論不是逢人喜傾倒正¶
應公事合公言¶
青山雨後足竒態好鳥簷間無俗音縱使麯生難㑹面可¶
無毛穎觧傳心¶
流泉為演秘宻藏枕上聲從澗底來半夜夢回聴説偈似¶
傳衣鉢向黄梅¶
谿邉索共桃花笑雨打風吹掃地空待訪靈雲舊消息急¶
流無處覓殘紅¶
　　　　交溪庵中因檢藥囊偶成¶
道人頭上經春雪不羡少年何首烏已覺老来甘草莽便¶
當歸去訪田廬¶
<pb:KR4d0207_SBCK_009-3b>¶
　　　　次韻陸時可歲暮感懐¶
小橋横截一溪雲隔岸遥通避世人釣艇偶隨秋雁泊吟¶
窗今見臘梅新烟塵已覺千山靜雨露行看萬國春詩酒¶
暮年生處樂一瓢歸去豈辭貧¶
　　　　又和時可¶
風御泠然幾過旬異鄉竆臘作離人淹留頼有交情重翻¶
覆從教俗態新扵世無求心似水向人多可氣如春也知¶
已造顔原室不恥人間賤與貧¶
　　　　再和時可二首¶
芝眉不見忽經旬屢出新篇故惱人應共翰林爭敏捷豈¶
如開府但清新雞豚且入他鄉社桃李何殊故國春白髪¶
<pb:KR4d0207_SBCK_009-4a>¶
蒼髯共攜手從來管鮑兩忘貧¶
甲子公今不記旬磻溪垂釣豈其人安心有道年年健出¶
語無塵字字新鬬智莫爭三十里貪生何用八千春直須¶
凖備新年醉無地容錐未是貧¶
　　　　又用元韻呈時可¶
古來兵出僅三旬便欲修文格逺人圖蔓可堪師已老滌¶
瑕當與俗更新舞干止殺知何日賣劍歸耕要及春但得¶
耡耰徧原野飯藜何惜一身貧¶
　　　　次韻光祖閒居感懐¶
風義乆已喪交道何其衰艱窘無與俱乃歌風及頽誰言¶
經由地過門有犂來霜雪豈不惡松筠真耐摧富貴如浮¶
<pb:KR4d0207_SBCK_009-4b>¶
雲扵我何有哉所嗟道不興兹士猶塵埃¶
　　　　初到臨安二首¶
風際管絃朝病酒雲中樓閣夜聞香十年一夢沙河路獨¶
步春泥覺燕忙¶
青鞋踏雨花鋪徑朱艦凌風柳拂堤天竺舊㳺心已懶孤¶
山行處路應迷¶
　　　　錢塘江¶
潮頭駕月衝殘夢水色浮空送峭寒十幅輕蒲連夜發不¶
知身到海門山¶
　　　　次韻王長源飲垂絲海棠花下¶
冦盗縱横已十春今年花下得㣲曛應憐萬木灰薪槱喜¶
<pb:KR4d0207_SBCK_009-5a>¶
見竒葩脱斧斤遣將幾人非鞅鞅覆盟今日尚棼棼憑君¶
為國施長䇿莫戀垂絲鄙獻芹¶
　　　　鄧季眀挽詞三首¶
少年長揖出賢闗自許行藏契孔顔雲路不求千載遇篳¶
門贏得一生閒竒言盡掃雞三足妙意誰窺豹一斑盡道¶
東牀如李漢㑹傳餘論落人間¶
它時膚使早還鄉駐節傍連避世墻雁序風標蓮破蕚鳳¶
雛衣袂桂飄香花邉對酒春難老竹裏圍棋日自長曾共¶
國人歌友愛傷心重到棣華堂¶
道人扵世已忘名相府聞風眼自青險韻舊聮韓子句直¶
詞今稱蔡邕銘壁間玉唾情何厚梁上銀鈎墨尚馨只爾¶
<pb:KR4d0207_SBCK_009-5b>¶
便知君不朽豈縁中説載元齡¶
　　　　省題筆諌詩¶
志士憂君切還將筆効忠但扵心取正不向字求工理自¶
胷襟得情因翰墨通一言毛頴喻千古史魚風託意揮毫¶
上成名補衮中誰知執藝事功與諍臣同¶
　　　　和叅謀至日喜雪三首¶
風鳴竹屋懼將顛起視同雲隘萬川共喜葭灰初應律那¶
知柳絮已漫天傳杯莫怕山頽玉閉户從教徑糝氈幕府¶
老成堪倚仗故應衰病得安眠¶
玉花初著亂山顛入夜俄驚月滿川雖有冷光凝白晝尚¶
餘隂曀鎖青天屬車未&KR1901;瑶池駿逺使猶餐北海氈夢斷¶
<pb:KR4d0207_SBCK_009-6a>¶
忽傳淮蔡捷喜臨尊酒已忘眠(句用李愬擒元濟事也<折 t="33"/>是日報淝上大捷故有是)¶
協氣方占大有年珠璣填道璧沈川塵埃已洗三千界雲¶
霧終開尺五天羔袖久慚依帥幕牛衣端不羡蠻氈求田¶
好趂豐登𠊱乞與元龍榻上眠¶
　　　　和叅謀叅議尋春¶
二老俱傳正始音春來詩思轉精深風前未展垂天翼筆¶
下空聞擲地金曉日若將開霽色宿雲先已弄輕隂落花¶
流水年年事只恐桃源不可尋¶
　　　　次韻呉叅議病中懐歸因以自見¶
柳絲埀地整如梳春盡長懐舊隱居艸暖屢眠斜照外水¶
香時潄落花餘西山忍餓初疑隘北海無功竟坐踈同是¶
<pb:KR4d0207_SBCK_009-6b>¶
念歸公得請自憐濡滯一軒渠¶
　　　　次韻安茂通同薛參議上巳日唱和¶
扁舟衝浪去(造船<折 t="33"/>茂通監)羸馬傍城行(修城<折 t="33"/>子𤼵監)飄泊傷春緒囏¶
難作吏情豈無賢者樂亦有聖人清莫繼蘭亭㑹愁連曲¶
水生¶
　　　　三月二十日㳺東山參議不至有詩次韻¶
羈懐厭朝市逸興薄江山放杖囂塵外傳觴紫翠間碧雲¶
猶未合飛鳥已知還不見髙車過重城欲上闗¶
黙堂先生文集巻第九¶

# -*- mode: mandoku-view -*-
#+TITLE: 默堂集
#+DATE: 2015-09-23 10:21:44
#+PROPERTY: JUAN 15


　　上楊判官(時龜山先生為建陽丞/)¶<
三月二十五日鄉姪陳淵謹裁書&KR1381;獻判官先生閣下
某¶聞之人之性無不通亦無不備無不通者體神無不
備者¶藏理神無方理無窮聖賢之與愚衆等具是物其
所以判¶然二道者在充與不充耳孟子曰可欲之謂善
有諸已之¶謂信人均有是善當其未有諸已聖賢之與
<pb:KR4d0207_WYG_015-1b>
愚衆何以異¶及其既有諸已則已自視了然如數一二
夫是之謂信古¶之人旦暮由是而行之猶嬰兒之長而
莫知其所増益也¶為聖為賢其或皆出於此乎孔子曰
篤信好學夫好學而<md:KR4d0207_SBCK_015-1b>¶内無所信則盡心於非聖人之道
者有之矣故子使漆雕¶開仕曰吾斯之未能信而子悅
然則學者莫不自信始也¶某嘗讀論語觀孔子所以教
群弟子者皆使之求之一信¶之中自信之外葢鮮及焉
夫然後知古之人所以泛應萬¶物者曾不出吾方寸之
<pb:KR4d0207_WYG_015-2a>
地于是又思得古人所謂自信者¶而篤之斯可以深造
于道而不止為口耳之賤儒今也茫¶然如在中流風波
正起而失所以濟葢不知方其信而行¶之古人何所見
耶夫信者知其在我者有是也學而且能¶信之雖君子
之細事至其進而不止可以積而入于不可¶知之神矣
豈不大哉故某嘗竊疑孔子之門所以人人皆¶可畏者
實自此入也若聖人之教人未能使之自信道無<md:KR4d0207_SBCK_015-2a>¶自得
矣且以子路行行之氣屢見沮於其師終不少貶宜¶不
<pb:KR4d0207_WYG_015-2b>
足與語至孔子憚門人之不敬之也則曰由也升堂矣¶
未入於室也其曰未者以謂孔子之室在子路非不可
入¶也特其入有漸耳若必曰好學如顔子然後得以入
室則¶世亦何藉於聖人哉故夫茍有得於信雖以子路
充之可¶以入聖人之室茍無得於信管仲之功曾西之
所不為也¶嗟乎某今無所得於此則可矣儻他日幸而
有所設施就¶使正如管仲仲尼之徒尚且不比數之是
其所學乃聖門¶之罪人也某其忍為是哉此某之所以
<pb:KR4d0207_WYG_015-3a>
當食投箸中夜浩¶歎而不能自巳也昔宰予晝寢子曰
於予與何誅夫晝¶寝非大惡得罪於聖人如彼其嚴何
也葢道之在心要在<md:KR4d0207_SBCK_015-2b>¶念念而不舍焉一息或忘去之逺
矣晝寝其何暇乎予也¶無所用其心者也無所用其心
葢初不知所以安心耳信¶者安心之地也方予之欲短
喪肯自安於至醜之行而不¶悔夫於彼而安則於此未
得所以安也未得所以安則雖¶汩沒於至醜之行恬莫
之省何足怪哉人性之善惡於予¶有疑焉且懼此心終
<pb:KR4d0207_WYG_015-3b>
未有所安而今而後行歸於小人也¶於是輙有請於左
右先生其亦憐而幸教之乎始某方幼¶年時聞之諸公
長者以謂先生正容以悟物使人名利之¶心氷釋某時
雖不識所以從師然毎於平居宴處間窺之¶人人有不
能然者於是已知先生為不可及矣其後幾冠¶逰太學
常與友人廖用中論當今人物且為其亟見先生<md:KR4d0207_SBCK_015-3a>¶也遂
以問之用中謂先生嘗有言曰舜之雞鳴而起孳孳¶為
善其所孳孳者果何事耶退而返求之若有以當於吾
<pb:KR4d0207_WYG_015-4a>
心者然且不得所以進也於是某願見之心愈篤迨丙
子¶嵗不利於秋官既歸膝下且欲徑奏将樂一見因循
多故¶若有柅之者此未易言也繼又聞先生如京師去
秋始還¶舎某時卧病冬末始平終不得踵門一摯幣謁
於将命者¶今兹適有璧水之行取道東陽偶官於此遂
獲一¶拜道貌積年向慕之意亦可少償矣因念昔年所
以聞先¶生於人者於是復修不腆之辭道此意焉且欲
先生知其¶非茍然至前也夫舜之為善學者之所當致
<pb:KR4d0207_WYG_015-4b>
志也今也欲¶為之且不得其塗徑以入當如之何哉雖
然是善也舜其<md:KR4d0207_SBCK_015-3b>¶獨然乎孟子曰舜聞一善言見一善行
若決江河沛然莫¶之能禦夫聞見在外而悟之以心則
所謂聞者自聞也見¶者自見也充其所以聞見之極人
孰不可故顔子曰舜何¶人也予何人也有為者亦若是
是則非舜獨能也審矣故¶某嘗謂伊尹之所覺周公之
所思孔子之所貫顔子之所¶樂亦是道也其與舜之所
為有以異乎今先生固已充實¶而有餘矣願聞所以初
<pb:KR4d0207_WYG_015-5a>
入此道其所執持而取信者果何¶在若使不肖者得聞
咳唾之餘願即影響而思之庶㡬縁¶是探古聖賢至處
得其萬分之一亦可以粗寄此身於霄¶壤間不為虚人
矣某又聞之大河之源發於崑崙其流而¶下者才一滴
耳出積石過龍門放乎澶滑之間奔衝泰華<md:KR4d0207_SBCK_015-4a>¶之陽望之
洶然使人心悼而股慄其本支而為南北之流¶以達舟
航之運儲而為陂池為溝洫為田畆之浸又為荒¶畦野
圃之所資而抱甕者有事焉其利亦溥矣然河非求¶有
<pb:KR4d0207_WYG_015-5b>
利夫爾也人自利之河不得而吝故雖利之所及若大¶
若小若多若寡咸其自取而河無所擇焉古之抱道懐
徳¶之人其胷中之所自得者黙而該之其精不可辨揮
而散¶之其大不可圍窮而為道術雖善一身而不以為
狹達而¶為功名雖澤及於天下而不以為廣是固惟所
遇焉而無¶所擇也故乗田委吏抱關擊柝古聖人之所
不屑亦曰無¶所擇而已先生之所藴誠非不肖者之所
能窺測至於乆¶處卑秩固已不厭夫有識者之論而先
<pb:KR4d0207_WYG_015-6a>
生安為之此其存<md:KR4d0207_SBCK_015-4b>¶諸胷中者亦逺矣肇自一滴散為無
窮無窮之中惟物自¶取斯道也疑自向之所謂善與信
而充之也某何足以教¶之然區區之心正有求於先生
不識所謂一滴者可以見¶分否逆旅紛冗言不逮意先
生亦觀其心如何耳¶
　　代人上梅節推¶
僕竊嘗悲世之君子不慎所以得名而悦於人之見知
是¶以覼縷語言粉澤容貌以求裕於先達者之觀聽臠
<pb:KR4d0207_WYG_015-6b>
巻姝¶濡無所不至夫無實而貴名者固不足議若自脩
誠篤而¶名之為徇其志亦不宏矣何則妙道無窮方寸
之間索之¶而愈有為聖為賢皆由心造耳何為於未成
就中而遽受¶人之知乎故士志之髙逺愚嘗於畏名者
見之古之人如<md:KR4d0207_SBCK_015-5a>¶顔氏之子塊然處乎陋巷之間其胷中
之所以自許自期¶者雖其流輩有莫能測且㣲孔子之
言誰其知之以彼所¶為若求有以自表於當年後世固
已絶人而乃不露纎芥¶深閉固藏粥粥若無能者何故
<pb:KR4d0207_WYG_015-7a>
葢其所以學於孔子者有¶進無已要之不到聖人不畫
也使彼且以今之所為不自¶悔于衆人後之所得葢未
可量與其速播而小吾名也孰¶若守吾終身之志待其
充足然後大之乎故吾非惡名而¶逃之也亦曰慎所以
得名而已耳然則顔子之深閉固藏¶宜其或出於此與
昔者倪寛初受經于楮氏及禇自梁相¶而召也寛適為
御史大夫禇意頗輕之至於議封禪于武¶帝前則又自
以為不及寛故禇之諸生也其材識之深淺固<md:KR4d0207_SBCK_015-5b>¶不能外其
<pb:KR4d0207_WYG_015-7b>
師之所鑒又何其師許可之易變耶葢人固有¶一旦穎
脱而自悟者有力脩强記而加富者當自今觀之¶其故
不足論也是以君子其學未成幸而有一人知之吾¶亦
有不屑爾也故觀倪寛非昔日之人也則顔子之心¶可
見矣觀顔子之所以自晦于世也則士之不茍為人之¶
所知理固然矣又何必速於必售以自累乎孔子曰不
患¶莫已知求為可知也夫可知而人知之君子何惡之
有直¶嫌於内不足耳若顔子者其志果任於為聖人則
<pb:KR4d0207_WYG_015-8a>
其他舉¶非其好也名将安取哉以某之不肖無状誠無
足知亦不¶願人之知方求為可知而未能者然早嵗且
嘗以聲病偶¶儷之文見取于左右矣今還視之汗顔熱
中而又聞先生<md:KR4d0207_SBCK_015-6a>¶愛甚毎以故所取者見稱也是以一再
見先生道此志以¶自達焉夫得名之不慎今已不可追
若自今觀之某之志¶自待甚未易也先生亦試揣其中
如何耳若猶有取於今¶尚幸先生竟教之庶㡬異日不
為流俗所汩沒而得以力¶遡道徳之源則先生知人不
<pb:KR4d0207_WYG_015-8b>
虚而其賜益厚矣雖然其志¶則是也而其所學亦未敢
自道於人也王良秣驥子萬里¶之足非可以一朝期要
須待其力勝縶維是必有可觀者¶若其無取於兹某之
心止自求恬黙退處之不暇其誰實¶能辨之逆旅紙筆
不装或不以狂妄為罪幸容之¶
　　代喬卿上陳令書¶
某聞之善用法者當原其情不知人情則無以用法矣
春<md:KR4d0207_SBCK_015-6b>¶秋之書以一字褒貶寓萬世賞罰二百四十二年之
<pb:KR4d0207_WYG_015-9a>
間捨¶迹而論心去名而誅實者皆是也而世方曰守法
者不容¶情亦已過矣夫聖人之制法将以杜天下之私
心而畏奸¶吏之上下其手也使人人如臯蘓則三尺無
所用矣惟其¶不能爾也故一切格之以法然則法雖出
於天子而吏則¶當以意而行之矣昔者某以公事適至
於明公之庭方小¶人之倚於疑似之間以騁其無根之
辨雖某不能以口舌¶難也而明公方㳺刃餘地運斤成
風而盤根錯節釋然以¶解葢非曲盡人情不滯于法則
<pb:KR4d0207_WYG_015-9b>
某之銜寃負恨其或無所¶訴而詆欺者将得以自肆矣
顧明公之於某葢未嘗有半¶面之知以某之奥滯卑凢
尚獲自直則一邑之澤當如何<md:KR4d0207_SBCK_015-7a>¶哉此某所以僕僕然强
顔執贄求見於下執事而欲復伸¶其喙也且某之事未
易一二言也某乆在京師家素無所¶蓄積也一切資用
徒取給於先人之薄業及歸老親埀白¶田廬蕭然號寒
啼饑之態殆不堪處而所以分朝夕饘粥¶之養以利同
氣之夫家者豈以其有餘然後為是耶誠以¶手足之愛
<pb:KR4d0207_WYG_015-10a>
既已事人則周旋動作惟其人之聽故凡不敢¶辭其無
厭之求者葢将以馴其虐也而女子無知竟不得¶終其
天年以沒於牖下則彼之為虐可見其不悛矣然則¶向
之所與者其可以不問乎此某所以必奪之而無愧也¶
某嘗讀史見相如完璧之事未嘗不竒之也方秦以城
求¶璧於趙也趙安知其不以城償之乎故璧不可不與
葢以<md:KR4d0207_SBCK_015-7b>¶謂不與則强虎狼之秦其加我者有甚于求璧者
矣及其¶既與之而城不可必得也故相如亦得以詐取
<pb:KR4d0207_WYG_015-10b>
而豪奪之¶自世俗觀之疑若其信不足道矣然當時所
以與之者勢¶也無取於㤙則今日之所以歸之者義也
何有於信况信¶之不可要而復乎嗟乎得玉無厭骨肉
有至於相戕受施¶不報鄰國有至於結怨人情所同然
也若夫義重于内則¶物為之輕古之人葢有掛劍以徇
死人之情者某誠不難¶為此藉令為之亦誰察某之心
而彼獨何人哉此某之所¶以拘囹圄被金木從吏訊毎
顧而不悔者也雖然凡此者¶明公舉知之而懐不能黙
<pb:KR4d0207_WYG_015-11a>
復陳於此明公試察某之心其¶有媿乎其無媿乎某嘗
以謂君子之施徳於斯民也不擇<md:KR4d0207_SBCK_015-8a>¶地之廣狹而皆能與
物為春夫春之於物㤙亦厚矣惟其¶非有心於利物故
物無所歸其徳昔范滂被係霍諝理之¶滂徃候之而不
謝或以責滂滂曰叔向不告祁奚之免之¶也今明公治
天子之民而用天子之法既已出於公無私¶矣而謝之
之言亦安所施哉訃謝與不謝明公不復䘏此¶而某之
所以来者非謝人之利已也謝明公之深於法而¶其心
<pb:KR4d0207_WYG_015-11b>
又将以是為一邑之被其澤者謝也伏惟明公其以¶禮
進退之幸甚幸甚¶
　　上謝簿論盜¶
某聞之以道致尊人莫得而卑以徳致貴人莫得而賤
古¶之君子脩身於環堵之中渺然如不足於一芥之㣲
而其<md:KR4d0207_SBCK_015-8b>¶自視葢有餘于泰山之重也孟軻一布衣耳﨑嶇
于齊梁¶滕薛之間居是國其國之君擁篲而師事之豈
其過託倨¶傲之名以招諸侯之敬哉彼其中固自有所
<pb:KR4d0207_WYG_015-12a>
存矣以某之¶不肖固沈溺於可卑可賤之地而不自悟
矣至於道之尊¶徳之貴妄嘗以為可學而至也是故非
其義也僕僕然舍¶已以從人亦有所不為也今将以敝
邑盜賊之事論之左¶右不待問而言不敢必其不輕也
執事儻能容之乎僕嘗¶讀舊史見尹賞之治長安也鮮
衣㓙服少年之無賴者使¶吏民雜舉悉籍記之一旦收
捕寘之虎穴私竊以謂治盜¶之罪法制存焉不應如是
之甚也及觀海曲之人為吕母¶報仇者其初乃屠酤輩
<pb:KR4d0207_WYG_015-12b>
耳而終成赤眉之亂夫然後知繡<md:KR4d0207_SBCK_015-9a>¶衣直指之使廣為誅
戮不若嚴之於将然也孔子曰居上¶不寛吾何以觀之
哉葢殘虐之政非聖人之教也然有不¶得已焉義亦不
可廢矣今夫攘鄰雞而不止其漸必至於¶探囊發匱又
其漸則椎埋鼔鑄取庫兵據城邑而後已為¶吏者不從
其本而小懲創之及其甚也民以無禁陷于刑¶辟者多
矣吏復忍為之此何理哉鄭子産謂子大叔曰有¶徳者
能以寛服人其次莫如猛及大叔為政不忍猛也鄭¶國
<pb:KR4d0207_WYG_015-13a>
多盜取人於萑苻之澤大叔悔不從子産之言徒兵攻¶
之盡殺然後止夫以大叔之慈豈必欲多殺人以已亂
哉¶葢其事非多殺人不可救也然則吾何為忍小寛而
忘大¶猛乎由是觀之治盜必救其漸而仁愛之心非所
以施於<md:KR4d0207_SBCK_015-9b>¶此屬也以敝邑之民䝉前政之施玩固已數人
比方公之¶来稍加整齊之人於是知有官廷之可畏惟
方公以此邦¶為欺誕之俗故毎于為盜者疑人之枉之
也考讞之際輙¶平反之更以累及其被盜之人故群盜
<pb:KR4d0207_WYG_015-13b>
得計剽竊攘取於¶今為多聞之野老田翁牛羊不敢山
棲而豚犬室處也人¶艱于夜行而倉庾必守禦也公猶
未之知焉從㣲至著遂¶成厲階恐自今而徃後之繼為
政者或至深窮治之為盜¶者鳩集黨與而恣鈔掠矣當
是之時雖欲小懲創之其可¶得耶夫盜不嚴其始後必
難治徃年廖恩初不過為私商¶耳至其後遂貽朝廷之
憂故以蕞爾之冦役八州之師環¶鉄城曠嵗月而攻之
不能克也嵗比不登人多㳺手盜賊<md:KR4d0207_SBCK_015-10a>¶縱横必為後患執
<pb:KR4d0207_WYG_015-14a>
事獨不念此乎夫欺誕之俗誠可惡也¶然萬一誠被盜
反為盜之所誣而文致于法者将若之何¶盜憎主人自
古而然彼方務巧計竒中而吾以欺誕逆論¶其主人傳
之四方此為號令耳執事於一邑之中與大夫¶同其休
戚者也果埀一言之賜以慰人望此何難哉某持¶是說
乆矣欲進於方公既而自謂曰進人以言易而受人¶之
言難况下才末技不足以動人愈取戾矣然終不能黙¶
黙也故輙布於執事焉惟執事髙明仁厚某之不肖可
<pb:KR4d0207_WYG_015-14b>
得¶而親者也今有人焉三世不入公府世以孝弟聞於
鄉里¶適亦為盜所陷邑大夫果不見察行将論刑嵗云
暮矣其¶人舉家卧病蕭然如不可終日斯亦足矜矣執
事果以某<md:KR4d0207_SBCK_015-10b>¶之所言為信告于方公而出之則某言之行
也實自此人¶始庶㡬聞者知方公雖惡欺誕而非長奸
也執事實有助¶焉如其不然某亦無所逃罪矣區區之
心惟所裁亮不宣¶某再拜¶
　　代安常上福州吳倅
<pb:KR4d0207_WYG_015-15a>
某聞之人莫不有所已為亦莫不有所未為觀人者不
待¶考其所已為而知其所未為天下之真識也世稱伯
樂相¶馬之善工也人未始知而彼獨知之是其所以難
也今夫¶蒼驥騄耳齧䣛乗旦汗血之駒銅骨蘭筋風鬃
霧鬛目如¶夾鏡耳如批竹毛如散雲蹄如踣鐡浴之以
清泉而食之¶以芻豆以玉勒時其進退以和鸞節其步
驟表而出之曰<md:KR4d0207_SBCK_015-11a>¶此天下之馬觀者睥睨審其不誣矣則
曰世何貴於伯樂¶哉此固衆人之所能識也及使天下
<pb:KR4d0207_WYG_015-15b>
之馬與疲駑下駟同¶皁齕草飲水喜而相嬉戯怒而相
蹄齧初無有甚異者當¶是時人已不能去取于其間矣
藉令能去取之至於與疲¶駑下駟齊驅並駕沬塗吻瘡
潰膚俯首穹脊若無以自活¶顧誰能知之葢其養之也
非向日之物其飾之也非向日¶之具而其御之者又猥
以庸夫也則馬之伎能愈無以自¶白矣是故九折之坂
鹽車之下過之者日不為無人雖求¶哀乞憐甚矣而人
莫之肯顧也一見伯樂振迅號鳴伯樂¶為之慘而不忍
<pb:KR4d0207_WYG_015-16a>
於是給善價以歸焉時其饑飽以生其氣¶力被之文采
以作其精神造父執轡韓哀附輿跌宕乎奔<md:KR4d0207_SBCK_015-11b>¶風飄忽乎
莫烟崑崙之墟瑤池之曲一秣萬里僅若厯塊¶昔之見
者累千萬輩曽不為之埀情者今乃汗顔於伯樂¶矣兹
馬也固非移易其形於今日也棄之則如彼寶之則¶如
此嗟乎孰信夫負鹽車之馬能若是乎此伯樂之所以¶
為相馬之善工也葢人之相馬也論其形伯樂之相馬
也¶論其神毛色牝牡曽莫之辨報以千金惟恐不鬻兹
<pb:KR4d0207_WYG_015-16b>
豈尋¶常肉眼之所能到哉是其胷中必有大過人者矣
夫相人¶者亦何以異於相馬不求之於形而求之於神
然後真馬¶得不求之於迹而求之於心然後異人得故
曰觀人不待¶考其所已為而知其所未為天下之真識
也人皆賢禹稷¶未必知顔子葢已為者易見而未為者
難明故也後世名<md:KR4d0207_SBCK_015-12a>¶世之士既不可多得所謂真馬又不
世出而圖八駿者乃¶以麒麟龍鳯螳螂為肖也夫馬一
也其所以甚不同者不¶在於形彼惟形之論耳豈不亦
<pb:KR4d0207_WYG_015-17a>
誠外哉故其於觀人也亦¶然若今之士其求裕於權貴
之門惟恐人之不我與也僂¶背而疾趨低眉而後言葢
亦可謂賤矣於此設有竒偉特¶立之人不幸適羣於衆
以進紛然造庭隤然就位唯然而¶出乃始有過於受贄
之君子矣夫受贄之君子又何過也¶爾其所以進者泛
耳以某之不肖其所以自許自期者固¶未嘗敢落人後
竒偉特立者固非某之所自謂然尋常闒¶茸之流亦非某
之所願學若夫困辱憔悴無以自表於流¶俗之中豈真
<pb:KR4d0207_WYG_015-17b>
困于鹽車者之比哉而閣下文章豈弟誠亦<md:KR4d0207_SBCK_015-12b>¶士之伯樂
也故願以貧賤之身歸之左右試此號鳴不識¶可以與
之一顧以増其價否干冐威嚴進退惟命某再拜¶
　　代陳元禮上王提舉¶
僕嘗讀韓文至於上于襄陽書觀其言先達後進之相
須¶所論甚美而其終篇祇欲丐一朝之享以為芻米僕
馬之¶資而已私竊怪之以為君子之於人非其義不可
以一介¶取於人是汲汲於利者固退之之短也及讀閔
<pb:KR4d0207_WYG_015-18a>
已賦與復¶李翺書觀其稱孔子之賢顔子者在隠約而
平寛而以為¶哲人之細事且自悲其無簞食瓢飲無以
取資則餓且死¶其事尤難于顔子僕然後知彼以利而
求裕於人者不得¶已也蓋自井田之法既壊士之貧者
至無以自養郡縣之<md:KR4d0207_SBCK_015-13a>¶權太輕王公大人之門始無用于
士士以無用之身當未¶仕之際而裘葛虀鹽之費不給
欲自逃於山林之下養髙¶完名傲睨一世而坐須好事
之載酒鄰僧之送米縣令之¶助俸是則難矣故退之之
<pb:KR4d0207_WYG_015-18b>
薦侯叔起亦不以其讀書為文¶以干于有位者為非而
發其名在十人之上然則曳裾于¶王門散迹於侯館今
人羞之古人以為常也某東南之鄙¶人也家貧而求仕
欲仕而不獲於科舉身㳺太學十年不¶啻矣困厄愁苦
如喪家狗如負鹽車之馬世之窮者莫己¶若也雖其自
期未嘗敢後於人至於干于有位之君子則¶亦時有不
得已焉者毎自思天下儻有竒偉慷慨之人肯¶忘其一
手足之勞以拯水火之急則願託之以此身然以<md:KR4d0207_SBCK_015-13b>¶四海
<pb:KR4d0207_WYG_015-19a>
之大賢人達士之多非無竒偉慷慨之人而竒偉慷¶慨
之人卒以窮而莫之遇也自昔過濟南已聞閣下之道¶
徳文章學者争先師之惟恐其後當時以飲食於奔走
不¶得備掃除之役以漸咳唾之餘論瞻望風采于今幾
年矣¶兹者又聞閣下屈使者之車出布一方之惠澤親
戚故舊¶争相勸勉以謂竒偉慷慨之人昔之咨嗟歎息
以為難遇¶者今可以一行矣某因念濟南之不及見也
於是僕僕然¶不憚千里之逺惟閣下之歸焉其來之意
<pb:KR4d0207_WYG_015-19b>
閣下深計察之¶矣退之亦曰齪齪當世士所憂在饑寒
如前所陳則退之¶固嘗以饑寒為憂矣葢憂有大於饑
寒者而不幸饑寒為¶之累弹鋏歸來之歌雖鳴於齒頰
之間君子固宜哀而取<md:KR4d0207_SBCK_015-14a>¶之也若取其所憂有大於饑寒
者則必以衣食養其所以¶憂矣是乂君子之所存心也
然則某之來也閣下其将以¶其齪齪而鄙之耶其亦将
哀而取之耶俯伏門下惶恐流¶汗之至¶
　　代張積中上陳大年
<pb:KR4d0207_WYG_015-20a>
某嘗謂古之士也重今之士也輕古之士也貴今之士
也¶賤其勢然也三代之賢能為善於家取賞於朝其平
居里¶閭雖未厠于縉紳之間已隱然有公輔之望不待
表飾尊¶崇而奥渫汙辱已逺矣漢唐之間為士者猶可
用於郡縣¶葢簿書獄訟之事不獨委之小夫庸史也今
則守令之權¶與古不同矣上之人既無取於下逺郊小
邑窮居之士懐<md:KR4d0207_SBCK_015-14b>¶才藴竒非在仕版則阨於不試雖欲不
輕且賤不可得矣¶故曰今之士也輕而賤其勢然也雖
<pb:KR4d0207_WYG_015-20b>
然士者道之所在也¶民之所景望而取則焉者也豈以
其用與不用而遂薄之¶哉而或者以謂為吏而待士士
必恃吏之勢以撓法陵民¶然則待士葢有道焉不可不
審也某在京師有來自南方¶者聞閣下之待士也可謂
盡矣接之以禮使其上不至於¶撓法示之以義使其下
不至於陵民優㳺寛暇教誨而長¶育之此敝邑之陋所
以不煩執事者法令之嚴而禮義之¶俗易成也某羈旅
飄泊於今三年矣雖聞愷悌之政欲備¶掃除之役有未
<pb:KR4d0207_WYG_015-21a>
能爾者瞻望門牆惟日為嵗重念某讀書¶為文本非期
自表於世俗也方其少時憂患侵陵苶然百<md:KR4d0207_SBCK_015-15a>¶骸不可堪
忍第杜門端坐屛絶人事精窮佛妙唯欲蟬蛻¶囂埃之
中耳今則不憚數千里之逺辭親遺孥客食太學¶固已
大異其初心矣葢念先兄以家籍堙替之故力得一¶第
不幸早夭門户竟以未立雖饘粥菽水不至缺於奉親¶
而庻人之役則未之能脫也與其輸将服勞奔走驅馳
於¶公家力有不任則應舉干禄亦姑就其易者耳則夫
<pb:KR4d0207_WYG_015-21b>
以山¶林麋鹿之姿而束於規矩檢繩之内以從少年之
後豈其¶情哉實有不得已焉者也夫争名者於朝争利
者於市某¶固不可以處鄉里矣此所以企詠閣下之勤
而終不獲一¶歸摳衣函丈以漸教誨長育之餘恩也雖
然某之昆弟親¶戚其受閣下之賜葢亦多矣亦何必親
䝉其澤哉感激之<md:KR4d0207_SBCK_015-15b>¶情於是尤篤方今學校之教徧於天
下惟至誠惻怛以待¶士為心者然後可以上副明天子
之美意其若閣下之所¶以厚于敝邑之士者自古未有
<pb:KR4d0207_WYG_015-22a>
無見效者也佇觀課最以¶膺君相不次之求而某也他
日庻㡬有成猶可以邑之子¶弟拜起於堂下以謝今日
之徳未為晚也南望寓書言不¶盡意惟乞順序節宣使
百里之民有所怙恃下情不勝祝¶頌之至¶
　　答廖用中¶
某啟昔者奉書已不記憶曽出何語及領所教申以辯
論¶乃審謬妄且感且慚某於佛祖初無入處嘗試以其
書讀¶之隠之吾心未有合者豈遂信焉如山野之人雖
<pb:KR4d0207_WYG_015-22b>
未覩<md:KR4d0207_SBCK_015-16a>¶京邑之鉅麗至者告之固知其不我誣也而來書
便謂某¶身到其地故有無着佛祖處之語此過疑耳若
公以兹事¶非急務正沈於名利者之說僕方事科舉豈
敢以左右¶為非但其所謂大患不可不復者不免云云
也孔孟之教¶莫非明兹事者子思中庸其傳處的切故
其語最可信所¶謂中庸者非使人人皆與之求合焉葢
學至於道則應變¶曲當自無過與不及中庸在其中矣
孔子曰中庸之為徳¶也其至矣乎民鮮能乆矣子思亦
<pb:KR4d0207_WYG_015-23a>
曰中庸不可能也是故¶夫婦之愚可知可能者非其至
也若其至雖聖人亦有所¶不能也然則是果何道耶舜
之惟精惟一然後能允執厥¶中湯之懋昭大徳然後能
建中於民故曰極髙明而道中<md:KR4d0207_SBCK_015-16b>¶庸者如此而已佛氏之
言道亦曰平常心是道若了此事¶着衣吃飯而已若其
不了而止能着衣吃飯是亦癡人耳¶何足貴哉唯不可
名以癡人而起居飲食曽與人無異者¶夫豈逆理失正
而麗於過不及耶此則中庸之所以為中¶庸也非極髙
<pb:KR4d0207_WYG_015-23b>
明者能之乎故凡不得之髙明而惟中庸之¶求者未有
得於中庸者也子路欲使門人為臣孔子以為¶欺天其
始葢以善為之至其槩之以道乃如此然則學者¶當自
其末而求之乎抑亦即其本而學之也所以不貴夫¶漸
進而貴夫頓悟者以此書曰惟狂克念作聖犬狂者妄¶
行疾趨之人耳其一念之正則初與聖人無異也故入
聖¶為易是以曽㸃願學聖人所以深與之若學道者必
厯階<md:KR4d0207_SBCK_015-17a>¶級是狂終不可作聖耶吾聖人門户堂室之說接
<pb:KR4d0207_WYG_015-24a>
引中¶下根之辭耳厯塊越澗之馬一秣千里恐良樂不
復限其¶步驟使之猥與駑駘同駕也孔子曰由也未入
於室也又¶曰顔淵未見其止也二三子之㳺於聖門要
之不到聖人¶所學不止其曰未者葢謂其必可至云爾
非謂此止可以¶入室而彼止可以升堂也不然則人皆
可以為堯舜聖人¶豈欺人哉若曰西方聖人不能使頓
悟者之多則又不然¶夫頓悟固西方之教也至其悟之
頓不頓則在人爾聖人¶安能必使之意其不能必使人
<pb:KR4d0207_WYG_015-24b>
之頓悟遂罪其教豈理也¶哉所謂釋見徹去屛障洞見
底裏望之者謂可以直造故¶人皆有狂心夫人之所以
不至於道之室者葢以屛障為<md:KR4d0207_SBCK_015-17b>¶之限也屛障所以得而
限之者以其心自隔也使人人望¶之而見彼無陷穽之
可畏何憚而不入所以難入者正以¶望之未見耳雖吾
聖人之教固所謂循循善誘者彼有妄¶情以柴柵其至
虛小識以狹劣其所居者其終日行住坐¶卧初不離於
吾聖人之堂室也然其由之而不知聖人雖¶欲使之悟
<pb:KR4d0207_WYG_015-25a>
亦不可得也若夫深閉固拒示之以難者豈聖¶人之心
哉子貢曰不得其門而入不見宗廟之美百官之¶富得
其門者或寡矣而僕所謂悟之頓與不頓則在人者¶此
也然則徹去屏障洞見底裏又豈獨佛氏為然耶惟公¶
以儒佛合而為一而以為儒者之教為非歴階級則不
至故¶不得不異耳夫六經之說應時物而為之時異物
變故其<md:KR4d0207_SBCK_015-18a>¶言亦不得不繁以其諄復之故便即之以求聖
人而不於¶本然者致志焉亦恐成入海算沙磨塼作鏡
<pb:KR4d0207_WYG_015-25b>
徒勤無益耳¶古今一道聖人一心公之所言也若幸不
鄙棄則僕之言¶似有相應然非敢以為真是也若以為
不然希再見教¶不可以為不足復而置之遂廢琢磨之
益也¶
　　與㳺定夫先生¶
淵徃年在太學時先生實為博士博士於諸生師弟子
也¶宜其朝夕請間以求咳唾之益乃獨碌碌稠人之後
抑首¶于無以異人之眉宇而守株于可以言傳之餘論
<pb:KR4d0207_WYG_015-26a>
不能一¶通名左右豈稔聞盛徳獨無向徃之心乎政以
學未有疑¶無以為請問之資不敢徒見耳其後八年先
生在憲臺某<md:KR4d0207_SBCK_015-18b>¶又適來京師謂於是可以數候起居而卧
病經時足迹復¶不一至門下病且愈則又有海陵倉卒
之行既至海陵聞¶先生出守厯陽厯陽于海陵皆綿地
淮南相拒數舎爾舉¶足不必浹旬可到摳衣函丈冝若
易然而某方侍長者之¶側勢不得以有己雖瞻望不逺
又無縁如所欲而徃也且¶今天下如先生之賢者㡬人
<pb:KR4d0207_WYG_015-26b>
若某之有志於學亦可謂知¶所擇而從焉者使其幸一
日拜起於堂下未必在可斥之¶數也而自識先生風度
慕望之不已於今十二年矣要之¶終身所願扳附固不
可一日致勤而後慊然十二年之間¶㡬欲見而㡬不獲
也則其他尚可必乎人将以是為因循¶自棄者故某不
避飾說之嫌為左右一陳之也先生能諒<md:KR4d0207_SBCK_015-19a>¶之否始某過
建陽問道於将樂楊公公憐而教之既而許¶妻以女道
路南北迨三年然後成昏成昏今一年矣非惟¶夤緣葭
<pb:KR4d0207_WYG_015-27a>
莩之幸實有幸於得畢其學問之素志庻㡬不虚¶作一
世人也先生與公朋友故某聞先生於公為多夫道¶一
而已矣而所因以入者門户則衆某今於道亦未也使¶
顔孟並出於仲尼之門安得不兩見之以究其所以學
乎¶故淵雖受教於楊公知其與先生無異矣而猶欲一
見先¶生不能自釋也伏惟先生以中和之徳誠身以剛
大之氣¶應變謝去才智而㳺刃乎無事之境故雖一毫
未舉而天¶下想見其必為之功此世俗所以深畏而害
<pb:KR4d0207_WYG_015-27b>
之而志士仁¶人所以歎息其不用幸神明之休相而庻
幾斯道之将興<md:KR4d0207_SBCK_015-19b>¶也雖然道之行不行為有命矣若夫得
天下英才而教育¶之付之以正論之淵源使夫子之文
章不墜於地是可以¶力為者先生獨無意乎誠然則如
淵者其亦可以辱門下¶士矣適病起㑹外甥遣人作書
言不逮意然自今可以繼¶聞動止矣其詳當在後也正
逺教誨瞻仰益深惟兾倍¶加保重以慰天下士夫之望¶
　　答陳了翁
<pb:KR4d0207_WYG_015-28a>
淵承教以疑之為道謹當佩服銘刻不敢忘也所謂揚
子¶雲于𤣥可謂好之篤者不可謂不知仁淵竊有疑焉
淵未¶嘗學𤣥固不知其深然觀其立名以三方九州二
十七部¶八十一家著為定法此固與易異夫易以相錯
故能變以<md:KR4d0207_SBCK_015-20a>¶能變故不窮既有定法則不能以相錯不能
以相錯則不¶能變矣豈易之道哉故来教以堯夫之書
為過於𤣥而曰¶雄之發於𤣥者死法耳為是故也使雄
知易則𤣥必不作¶其作必不爾然而曰好之篤者亦恐
<pb:KR4d0207_WYG_015-28b>
雄不得所以好也雄¶之言曰好盡其心於聖人之道者
君子也人亦有好盡其¶心矣未必聖人之道也此真自
排耳淵雖不學𤣥然於法¶言十三篇則既熟讀之矣法
言論聖人處無一語是於是¶知雄為不知聖人夫學者
用心如雄然而不知聖人則其¶所學可知也已故北方
之學所以不比數之者葢有以辨¶之也夫儗人必於其
倫如法言以顔子之孝為過於倚頓¶孟子之勇為過於
荆軻仲尼之聖為過於范蔡此葢當時<md:KR4d0207_SBCK_015-20b>¶流俗之所見常
<pb:KR4d0207_WYG_015-29a>
人足以知之何足以見於書其間辨乎其¶不足問問乎
其不必疑與夫媚莽從亂之語尚多又不在¶是也至禍
福死生之際尤不足觀故淵敢以謂雄之於¶仁疑有未
知者亦非敢妄疑也所見然爾葢孔子門人所¶學莫不
求有以知仁知仁則道可進矣未有不知仁而知¶道未
有不知道而知聖人者也今雄之於孔門弟子其智¶曽
不逮宰我子貢有若之徒而乃斷然自附於孟子不知¶
其以孟子又為何如人也法言有曰仁以人之此雄依
<pb:KR4d0207_WYG_015-29b>
放¶前哲之語臆度人之為道而以為說也其陋葢如此
而謂¶知而好之毋乃太恕乎淵於左右及楊丈處毎得
一語必¶謹識之已而未盡了則必反復問難不敢不盡
葢恐先生<md:KR4d0207_SBCK_015-21a>¶長者故為疑似不切之說蔓衍無涯之辭以
觀學者之所¶向而起其所疑使其無所捕捉而於中流
風波之中忽得¶一壺以自據也此自昔聖賢亦然安知
来教不出於此乎¶淵讀論語見樊遲學稼圃宰我欲短
喪告之者未極其說¶而問之者已無所疑及其退也聖
<pb:KR4d0207_WYG_015-30a>
人懼其終莫之悟為之¶悉意而申言之葢憫其智有所
不入而不能復發問也然¶則聖人之教人亦豈必待憤
悱然後終其說哉如前所陳¶愚懵之見如此其是與否
更望裁之毋惜諄諄埀誨為幸¶耳答吕君誠明之說前
此未有釋經明白如此使人可以¶坐進者又聞近㸔中
庸計已有成說楊丈欲為中庸義尚¶未有暇也然意已
定矣淵拜覆<md:KR4d0207_SBCK_015-21b>¶　　答晦之叔
<pb:KR4d0207_WYG_015-30b>
示近詩三首清逺閒逸讀之歎服不能自已亦欲追和
自¶量綴白雪以巴詞恐負續貂之誚也不作此乆矣自
今春¶入學齋舎無事試勉為數章然復不佳不敢自隱
輒呈左¶右得賜㸃竄為幸耳日省厯子前書謾及之不
知亦見取¶於左右也鄉黨一篇粗妙俱融步步不離兹
事聖人之極¶致也觀顔子為近之亦在夫視聽言動無
非禮而已自老¶荘之學盛行於世而世之君子始猖狂
妄行為達而終自¶棄於無方之民特未之思耳了翁書
<pb:KR4d0207_WYG_015-31a>
論曽子之於道以魯¶得之故戰戰兢兢且死而未已又
言舜非行仁義而孶孳¶為善所謂曲頥而厲者也葢明
此也自得此益信昔之所<md:KR4d0207_SBCK_015-22a>¶聞為不謬而竊喜坐進之無
難矣聞之李似祖云左右自¶㳺山歸来所得益勝遂齋
居疏茹日造禅定想見正襟危¶坐心形兩寂也大學云
知止而后有定定而后能静静而¶后能安安而后能慮
慮而后能得此合内外之道也左右¶之所為豈有意於
此乎世人終身役役於塵勞妄想之中¶醉生夢死莫覺
<pb:KR4d0207_WYG_015-31b>
莫悟其原在於不知止而求定耳間有自¶修之士乃避
事而求道夫事焉可避哉無事則道亦無矣¶故惟止而
求定者乃期於慮而得也至於慮而得則洒掃¶應對之
際莫非妙用而天下國家葢不足為矣而况於一¶身乎
何時侍見話此等事瞻仰淵再覆¶
　　答羅仲素<md:KR4d0207_SBCK_015-22b>¶淵啟比年朋友道絶自去嵗還里相與者既寡幸而得
一¶二人徃徃朝夕徃来惟以戱笑為樂故平居行已則
<pb:KR4d0207_WYG_015-32a>
有過¶而莫吾正讀書則有疑而莫吾釋用是大懼自得
吾仲素¶乃復有切磨論難之益而今而後知學之可進
矣幸甚幸¶甚前日辱埀諭皆經㫖之奥自顧荒淺何足
以知之然既¶䝉問不敢不復輒布所聞以卜當否尚俟
裁擇君子之出¶處去就不可比而同之觀其所遇如何
耳如栢舟之仁人¶簡兮之賢者北門之忠臣所以低徊
而不去者非不能去¶也栢舟之詩曰耿耿不寐如有隠
憂彼其所以深思逺慮¶者豈在於一身乎箕子為之奴
<pb:KR4d0207_WYG_015-32b>
初不與㣲子同也桞下惠¶援而止之而止初不與伯夷
同也其道則一而已其不去<md:KR4d0207_SBCK_015-23a>¶也乃所謂仁簡兮之仕於
伶官則禄仕者也道之不行而¶擇其所可能者以就禄
雖伶官之賤猶能安之非賢者能¶若是乎若曰任之非
其事不可不去則是委吏乗田聖人¶不當為也耶北門
之忠非直在乎從事獨賢而不怨葢國¶爾忘家者也其
不見察于室人則家之不遑恤故爾夫既¶已任其君之
事乃辭難以求退此何義也故亦莫之去也¶觀孟子三
<pb:KR4d0207_WYG_015-33a>
宿出書之義則古之去其君者葢皆不得已者¶也豈其
所欲哉若乃伊尹之以天下自任然非湯則不起¶是其
始之擇君以為去就不得不爾至湯没而太甲興太¶甲
初未嘗見察也伊尹其可遽去乎此不可不知也君子¶
陽陽其亊類簡兮且所欲者求免於亂世而已得其所
欲<md:KR4d0207_SBCK_015-23b>¶奚為而不樂非如栢舟之嘗任其責者也栢舟之所
憂憂¶其國君子陽陽之所樂樂其道各有攸趣也至於
伯兮鴇¶羽之君子則又以君子之道而執庻人之役者
<pb:KR4d0207_WYG_015-33b>
也以庻人¶役君子役之過時使不得保其妻子養其父
母則其時可¶知也已此其所以可刺時則可刺若君子
之義庻人召之¶役則徃役亦奚以為辱其曰下從征役
非必在位之君子¶處君子以小人雖謂之下從可也古
之不得志而在下者¶躬耕乃常事爾以蓺黍稷稻粱為
念葢欲共為子職而不¶可得者此其所以呼天而嘆也
撥冗作此以代面承或以¶為不然更望指教¶
　　上鄒侍郎<md:KR4d0207_SBCK_015-24a>¶
<pb:KR4d0207_WYG_015-34a>
世俗之為說曰欲知人之賢視天下之公論而已夫豈
不¶然而未之盡也何則衆人之譽有近俗而得之者有
好名¶而得之者是二者實無與於賢也而必以公論取
之無乃¶或失乎淵則以謂欲觀人之賢求諸君子之所
欽愛者而¶已葢君子之取人也以身為則以道為公是
是非非無所¶容貸是誠足信也始淵之幼年得侍四明
叔祖出入起居¶葢未嘗不在側也其後成人即㳺學四
方遇同郡楊先生¶從之因授室焉是二人者君子人也
<pb:KR4d0207_WYG_015-34b>
其情則淵之親而其¶道則淵之師也楊公有友曰建安
㳺和州者非世俗之交¶也而叔祖之深契則惟執事一
人而已此非特四賢者自¶謂也雖今舉天下之人皆云
爾也淵故不熟和州之為人<md:KR4d0207_SBCK_015-24b>¶獨因楊公知之亦嘗拜執
事也而篤信其為天下賢者¶葢以叔祖之言而已故嘗
願執掃除之役以從二公之後¶冀竊聞其謦咳庻㡬得
所歸焉而未之得迺者偶有以不¶肖之名聞於和州者
公不鄙夷之辱惠書曰是可教也則¶和州雖未之見其
<pb:KR4d0207_WYG_015-35a>
心已相許矣獨執事之門初無貧賤之¶迹顧今天下如
執事之賢者㡬人若淵之愚乂自謂粗知¶執事所存之
萬一而乃因循自柅不一望其履舄其不㡬¶於自棄者
乎伏惟執事道徳之髙術智之明事業之隆名¶節之重
夫人而能言之不待淵飾說以自進也以淵所聞¶執事
之養心如雲行空無意於逆順而徃来也以風故心¶得
其正其應事也如權在衡無意於髙下而輕重也以物<md:KR4d0207_SBCK_015-25a>¶故事適於平心得其正則無徃而不安事適於平則毎
<pb:KR4d0207_WYG_015-35b>
舉¶而必當此天之所助人之所與聖主他日之所倚付
天下¶後世所以被惠澤而不窮而志士仁人所以跂踵
引領而¶望之者也嗟乎自古君子小人之消長有以關
隂陽之運¶非適今也若天終無意於君子則已不然則
世之所謂係¶社稷之安危生民之休戚者宜不得以自
逸矣淵誠恐朝¶廷一旦開悟詔起諸公則如執事之賢
固當首被登進以¶慰夷夏之心淵於是時方将擊壤田
間歌詠太平之至樂¶雖欲一瞻風采有不可得此淵今
<pb:KR4d0207_WYG_015-36a>
日所以僕僕然仰干将¶命不自知其不肖不足以辱執
事之降接也惟執事矜其¶聞風之日乆願見之情篤而
以禮進退之不勝幸甚<md:KR4d0207_SBCK_015-25b>¶　
　
　
　
　
<pb:KR4d0207_WYG_015-36b>
　
　
　
　
　
　
　
　黙堂集巻十五¶
<md:KR4d0207_SBCK_016-1a>¶
<pb:KR4d0207_WYG_016-1a>
欽定四庫全書
　黙堂集巻

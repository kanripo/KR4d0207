# -*- mode: mandoku-view -*-
#+TITLE: 默堂集
#+DATE: 2015-09-23 10:21:45
#+PROPERTY: JUAN 19


　　上都督張丞相書(紹興壬戌二月/)¶
淵惶恐頓首再拜淵受閣下之恩厚矣誰不知者然自
始¶至今十有四年之間思所以報而未得其所固已大
負公¶議若曰道里修阻上下之勢殊絶以此未能逺造
墻仞進¶瞻履舄猶有可言至於起居之問未甞一慁𨽻
人之聽此¶其為罪雖儀秦之辯不能以自文也然淵聞
<pb:KR4d0207_WYG_019-1b>
之寛裕有容¶乃大賢之所必同而因循自棄亦常人之
所不免淵之得¶罪誠不可文然詢之甞出入門下者以
謂左右未甞以此¶為疑也則淵亦安得自絶於長者之
門而獨不為一言哉<md:KR4d0207_SBCK_019-1b>¶言之而重得罪也死不恨矣淵建
炎間攝邑於江西之永¶新實與東州周頴為代穎到官
不數月以才被召是時閣¶下適有川陜之行遇穎於塗
問所與逰者穎以淵之不得¶罪於永新之民也輒以為
對閣下因處淵以行司屬官淵¶以前此名未甞以聞也
<pb:KR4d0207_WYG_019-2a>
閣下過聽而遽拔之其必有以深¶知不肖者不可辭也
被命即行舟至臨江聞金人將襲南¶昌舎而逃㡬不免
者屢矣比其出老身雖無恙而裘葛¶裹糧為之一空且
自臨江而西所在荆棘故不得已歸閩¶因致書左右道
其窮愁無聊失所依棲之狀託周君附便¶以謝初不知
其人以病告歸至錢塘物故遂不果達自¶閩中大擾竄
伏轉徙之中亦復無暇通問盜少息或者教<md:KR4d0207_SBCK_019-2a>¶以出仕以
解飢凍方待逺闕復遭口語謫官嶺外葢三年¶然後得
<pb:KR4d0207_WYG_019-2b>
識繼聞閣下還朝進秉鈞軸淵於是欲叙前日之¶感則
後時不足以為禮欲伸一時之賀則趨勢非所以葢¶愆
操牘濡筆不能成詞但自悔責而已故甞平居無事一¶
念至此汗流浹背若無所容且懼且愧非適今也淵因
循¶自棄之甚無可言者然淵五六年前甞聞廖公尚書
之言¶以謂閣下往日在朝每欲出焦桐於新㸑之餘被
斷木以¶青黄之飾誠不能無意於淵獨未有間耳而近
者乂得熊¶祠部書復通閣下語及不肖恨未之識自顧
<pb:KR4d0207_WYG_019-3a>
何者敢煩齒¶記如此葢閣下寛裕有容自其常度非可
以常情測也仰¶惟此恩何以為報恭惟宫使少傅相公
以直道結聖知以<md:KR4d0207_SBCK_019-2b>¶誠節慰人望忠貫金石謀合蓍龜葢
天之所賚以興我宋¶雖出處有内外之殊而社稷安危
所繫天下歸心焉今兹¶得問適契所願然已成之功讒
言所不能摇素定之䇿異¶議所不能變上所依重行即
詔還矣方此之時士皆有求¶於公而公亦何待於士哉
而一介㣲賤辱在泥塗有如淵¶者猶不能舍此其志豈
<pb:KR4d0207_WYG_019-3b>
易量耶孟子之言伊尹曰思天下¶之民匹夫匹婦有不
與被堯舜之澤者如已推而納之溝¶中其自任以天下
之重如此此固閣下之志而淵何足以¶當之為是猶不
能㤀聞閣下將如湖湘道出劒浦去敝里¶為近猶以前
日之罪不敢負棘迎見輒具手書因女夫沈¶度面投
伏冀燕閒時賜披覽許以自新豈勝幸甚沈度乃<md:KR4d0207_SBCK_019-3a>¶道源
侍講之孫讀書為文頗有祖風頃在福唐甞辱照恤¶以
其數幸叅侍也故以書授之干冒鈞嚴下情不勝戰慄
<pb:KR4d0207_WYG_019-4a>
之至¶
　　答張子猷給事(致逺/)¶
人來又辱惠誨伏審秋暑増熱臺候益勝感慰無諭了
齋¶詩跋稍改舊文益佳三復嘆仰無已然來諭終欲措
荀卿¶於孟子之列則意所未安荀揚所至固可取但許
之以傳¶堯舜之道則非彼所能當耳何則道之所在不
容有小疵¶者所能傳也若曰漢儒甞列之鄒國漢儒於
此葢未之達¶恐不足據唯退之原道見處最親故來諭
<pb:KR4d0207_WYG_019-4b>
以為欲且從原¶道正與鄙意相契然原道以謂軻之死
不得其傳焉豈復<md:KR4d0207_SBCK_019-3b>¶數荀揚哉讀荀子篇其末云荀與揚
大醇而小疵此猶是¶恕語二子書具存豈特小疵而已
此原道所以言不得其¶傳也與今後生傳洛學者斥浮
屠此何足論龜山云佛氏¶之於吾儒極其所至所差𦕈
忽耳此語雖達如王氏尚未¶能窺其藩籬彼將以耳目
之學許議兩家多見其不知量¶也以給事素不以賢貴
自挾故有言必盡舉幸勿見罪也齒¶長之誨益見寛厚
<pb:KR4d0207_WYG_019-5a>
惟足思慕栖雲之風私以禪額其院初¶甞獻疑恐私字
未穏然得其實又似無害更有一事前書¶已奉聞恐忽
而未諒今再提起幸留情高文意在了齋欲¶為延福不
朽之傳却只作題跋而不名以記實不肖所未¶達方公
得了齋詩推重其人以為延福改律為禪肇自了<md:KR4d0207_SBCK_019-4a>¶齋故
寺僧畫像設祠使後人知所從來而名足師所居之¶堂
為了堂成文以記之則其事自顯矣今文成不名以記¶
而徒跋其詩之後他日萬一有不悦者去其詩板則堂
<pb:KR4d0207_WYG_019-5b>
亦¶從而廢矣幸為延福加慮易跋為記庶乆逺有所附
托不¶為庸人堙沒初意似尤善也不審尊意以為如何
公平生¶唯以謙損為務此固可以為鄉黨法然或謂之
跋或謂之¶記其實皆欲尊信前輩初無毫髪増損願更
裁酌其中不¶勝萬幸淵鄙意狂戇以公見容故㝷常語
言無擇往來書¶問有相可否處幸勿示俗人恐烏焉成
馬便成罪過耳暑¶氣過於長夏病軀揮熱不暇作字不
謹併幸照察尚阻叅¶承更冀奉親倍保崇重不宣<md:KR4d0207_SBCK_019-4b>¶
<pb:KR4d0207_WYG_019-6a>
　　與曹載徳諫議(輔/)¶
江西唯廬陵為僻左北來之音幾無而僅有以故不復
頻¶問動靜之詳然至於老兄遷擢之峻眷倚之重天下
所共¶嘆仰者則亦未始不知也比承超除諫省人無賢
愚莫不¶相慶况若不肖平生薰炙徳義情同手足之親
其喜宜如¶何而竿牘之問獨後衆人者顧以謂老兄今
日之達當在¶五六年之前屬者龍翔雲興諫行而言聽
輿論猶以為遲¶而又艱棘之初責任之篤非他職可比
<pb:KR4d0207_WYG_019-6b>
曽無一言仰禆高¶明萬一其敢以為賀乎惟恕亮之¶
淵少年時獲侍左右氣不下人自謂古人事業可以力
致¶世或鄙笑唯老兄稍取之至於今往日之意衰矣而
䝉顧<md:KR4d0207_SBCK_019-5a>¶特異豈所以取之者未遽替乎何幸何幸然淵自
菴山與¶老兄别爾後南北多暌少合雖合亦不復如向
者同硯席¶之欵以故胸中所欲言者未甞得自叙也葢
不肖自見龜¶山先生始覺平生所學無毫髪是逮了翁
三謫還相見于¶湓江乃深相知今了翁逝矣誰明此心
<pb:KR4d0207_WYG_019-7a>
龜山今嵗遭遇旋¶即告老與其從人固不若自晦也一
時故人多在雲天之¶上茍有問者為言無何有之樗不
殘於斧斤幸矣亦何求¶於匠氏哉恐欲知老懷聊復及
之¶
吕丈諫議知同省不敢上狀謹此起居少伊康侯兩舍
人¶常從容否各乆别以乆不奉書今聞在廊廟何敢通
問也¶朝廷事固非踈逺冗賤之所敢僣言若郡縣間積
弊十未<md:KR4d0207_SBCK_019-5b>¶革一二也令未孚澤未普根本所在無以固結
<pb:KR4d0207_WYG_019-7b>
之如西北¶之擾乃其可見者要當圖之於未形耳未知
諸公以為如¶何¶
　　又答别紙
承諭北鄙陷溺之民有壺漿内附之意其果然耶其亦
生¶事者之意耶祖宗惠養夷夏實同一家所以為後來
之慮¶逺矣盟書具在自我而渝之無乃不可乎以今日
朝廷財¶富而兵强當契丹兄弟内潰女直外擾之時一
舉而空其¶巢穴正兵家之利宜無以為非者然王者之
<pb:KR4d0207_WYG_019-8a>
師豈忍乗人¶之敝於此而弗問則所以固結其心當益
深於澶淵縱敵¶之恩矣若事不出於下如載徳雖位卑
然閫外之憂守倅¶同之固當言之朝廷以為去就不應
黙黙而已也<md:KR4d0207_SBCK_019-6a>¶　　答鄧天啟¶
淵乆不聞動靜被教伏審孝履支持為慰㑹山中董工
治¶墓不及即報想䝉推恕所喻勤懇足見不恥下問之
意辱¶承愛不敢自嘿姑道所聞唯吾子裁之今之詩風
<pb:KR4d0207_WYG_019-8b>
雅之苗¶裔也以之吟詠性情於居憂之時君子於此宜
有所不暇¶矣三年不為樂樂必崩宰我之疑問也而孔
子之言如彼¶可不思乎然詩道甚難果有意為之當求
之古之作者自¶杜子美一鳴今古鮮儷方之風雅尚未
必皆合聖人之意¶况其餘乎以淵所聞學而不師聖人
出言而倍之以為戲¶事可乎夫戲非徒無益而於學為
有害盡心力於無益而¶得其害豈君子之志哉其流則
然矣故淵甞不欲作詩非<md:KR4d0207_SBCK_019-6b>¶直以今日之罪逆遂不為也
<pb:KR4d0207_WYG_019-9a>
吾子偶好此適當所不暇為¶之時姑置之其亦可矣至
於他文或直辭以述事若太鄙¶朴則於理不瑩稍加櫽
括使就句讀固儒者之常度也雖¶在喪居為之何害而
遂懼終三年之喪不親筆硯當為粗¶俗人不亦過憂乎
大抵古人之學用心於内夫用心於内¶其事無窮如得
其門則言語文章亦不足為矣是在學者¶所當汲汲者
如吾子之高識必知所輕重豈待多言然後¶喻哉衰絰
而墨之非古也亦甞推究其所自來乎况今為¶此者為
<pb:KR4d0207_WYG_019-9b>
與吉事耳居喪固不可以與吉事也然當任家事¶又有
不得已而墨之者夫至於不得已而墨之其孰以為¶罪
者若乃居則以是接人出則以是為贄謁逰從之服是<md:KR4d0207_SBCK_019-7a>¶不為服也復何議哉記曰衰與其不當物也寜無衰以
墨¶衰為喪服豈止不當物而已如曰行禮俟朞月而後
為之¶是紾兄臂而姑徐徐之説也吾子其盡禮哉不然
則亦施¶之於不得已而已可也荒塞之辭無復次叙惟
加亮幸甚
<pb:KR4d0207_WYG_019-10a>
　　與李深道知府¶
近以塵冗不果數上問唯是瞻仰盛徳無已頗聞遣人
迎¶新守益欲馳見而病軀艱於將䕶水陸多畏不審臘
中遂¶得瞻覿否羣偷掃迹嵗事又登此郡大治而公遽
去奈此¶民情何尚祈調攝别迓新寵區區語不能載¶
淵少意上凂親情鄧廸功覲純彦之弟徳符之壻也一
第¶累年不調日欲赴部而貧無以為資又限於銓試每
至期<md:KR4d0207_SBCK_019-7b>¶輒不能發足正當仕進之時實可念聞郡中尚有
<pb:KR4d0207_WYG_019-10b>
未發綱¶運不知可差此人否萬一今冬已應副相知其
數不足則¶來春亦可預差若遂還朝後守自不當渝雅
意也不審臺¶慈以為如何果䝉埀憐如衰晚得之矣干
冐勿罪容易¶
敵先聲可畏邑民易動爭為犇避之計百里蕭然亭舎
不¶煙若非賢太守處之有道禍不止此一㕓所托賴庇
為多¶幸甚幸甚况又過䝉照恤書問繼頒顧惟何者敢
承此意¶但深愧戢耳所諭已得㫖令葉帥提兵疾來韓
<pb:KR4d0207_WYG_019-11a>
侯續統軍¶至而盧焦兩將已在山前如此則掃除黨類
當有日諸郡¶可恃以無患矣行㸔就擒益顯處畫之功
即與邑民同慶¶也佇俟<md:KR4d0207_SBCK_019-8a>¶　　又
夏秋之交暑氣尤熾不敢上狀恐煩揮答沈倩歸方以
復¶聞坐鎮清暇為慰又辱真字捧讀悚感如接顔詞益
釋滯¶念頗聞公事有閒時得與賓客笑傲於山巔水涯
之外遡¶雙溪之清風挹演仙之佳氣一觴一咏有足樂
<pb:KR4d0207_WYG_019-11b>
者但恨衰¶晚未能羽翼病軀日陪勝賞也傾渇傾渇沈
倩又得從容¶教益重䝉眷予豈勝榮幸所喻可謂愛㤀
其拙多荷多荷¶揮熱言不盡情賜察為幸¶
竊知御書閣當先諸郡而成足見奉上之敏延平在南
服¶湫隘為甚而此閣規模雄傑正據其㑹他日欄檻横
空氣¶出千山之上便覺國勢益張矣此邦人之幸也惟
公髙才¶留滯偏方曽無展䄂之地而襟度恢闊措畫無
茍坐使山<md:KR4d0207_SBCK_019-8b>¶麓河漘易小為大豈易與俗人言哉行㸔飛
<pb:KR4d0207_WYG_019-12a>
聲上徹冕旒¶即對超除以慰上下之望官醖為貺極荷
記念去嵗避盜¶逺適家釀篘不及時比歸盡壞病中無
以飲藥忽白衣遽¶至甚副所欲也多感¶
　　代人上王帥(厚/)¶
某不肖無以過人然自顧才力所施猶可以及未老之
年¶或有成事譬之疲駑下駟筋力尚壯遇良樂驅䇿其
致逺¶無難也今也正坐茸闒之中困於不試自以鬰鬱
若使進¶瞻節鉞服勞於士伍之間犇走承風亦未必百
<pb:KR4d0207_WYG_019-12b>
不能也惟¶執事之勢可以攀附而從之而又不費板援
之勞故敢輒¶以控告仰冀賜察辱憐而收之不勝幸甚
干冐威嚴不寒<md:KR4d0207_SBCK_019-9a>¶而栗¶
某甞聞先太尉以文武之資值聖人有為之時開疆闢
國¶雖古賢將不能過常恨不及見之今閣下英姿逺略
是續¶是似皆以為有太尉之風故先聲所壓不煩指揮
而旗¶鼔増氣某地寒官卑復不得與聞號令之末以黙
觀神機¶之運想見風采夢寐不㤀使誠心足以自達他
<pb:KR4d0207_WYG_019-13a>
日之遇猶¶覬其萬有一得也¶
　　答邦美叔¶
承諭讀易已兩終親依得所想見超卓欽羡欽羡淵在
了¶翁及龜山左右以未甞學易不敢輒問今喪事已畢
幸未¶即死得此披閱而質疑無處每當開巻未甞不嗟
悼也吾<md:KR4d0207_SBCK_019-9b>¶叔在彼且宜著力非惟盛年易過亦恐暇日難
得如淵者¶真可為戒也所引飲甘露不消翻成毒藥之
喻以証噬嗑¶腊肉遇毒之吝則恐未然噬嗑一卦利用
<pb:KR4d0207_WYG_019-13b>
獄而已¶六三之吝疑而不得其情者也故孔子於繫辭
釋其初上¶兩爻明君子用刑之道與夫小人可刑之理
則其餘爻視¶此可以類推若更入他說卦之全體析矣
甞謂聖人立象¶以徇意象近而意逺故玩辭不必求異
惟在得味而已觀¶易要得味伊川發之其說始於子思
今人所未喻也味之¶一字若甚淺也然真知味者誠鮮
伊川有嗜炙之喻亦甞¶見之否因書畧及所聞倘或不
然願更疏示一二淵拜復
<pb:KR4d0207_WYG_019-14a>
　　答鄧志宏正言<md:KR4d0207_SBCK_019-10a>¶淵承示令弟所書楞嚴呪諦觀惻然想見追慕之誠孤
苦¶餘生重之疾病凡可以自盡者心力俱廢覩此勝縁
欽嘆¶之餘不知涕泗之横流也所諭欲使不肖為序以
冠經首¶固願附名其間傳於無窮然淵自亡母塟期已
得吉卜日¶夕營治送終之具思慮損心土以無助而水
氣妄行中虛¶下泄踰月未已方金行益深彌不自支若
使紬繹鄙思稱¶述能事其必不可成矣厚意虚辱徒有
<pb:KR4d0207_WYG_019-14b>
愧畏素䝉矜照想¶不以為罪也¶
　　又
淵辱惠翰稱道過當豈不肖之所宜䝉感慚感慚吾里
人¶物英秀者多但考其文采議論似未有琢磨之益天
才之¶美易壞難成其或由此獨吾子昆仲超然離俗不
蹈羣行<md:KR4d0207_SBCK_019-10b>¶之轍他時聳壑昻霄未易量也然謙虛下逮不
棄衰退之¶人毋乃失所冀乎更願博求良師益友以取
修途誰有所¶聞不願傾倒字序固不敢以拙惡為詞但
<pb:KR4d0207_WYG_019-15a>
今哀苦中未可¶為也亮之¶
　　與奉議叔論墨縗¶
昔晉襄公伐秦墨衰絰晉於是始墨君子譏之則墨衣
之¶制葢非古也今卒哭之奠不待安厝而以百日為斷
固已¶失禮既百日則遂從事慶吊並行又益失禮而以
墨衣為¶贄謁之服雖君子由之比之昔人非不得已此
何義也故¶淵不欲具墨衣雖然慶弔無與焉可也三年
之喪亦已乆¶矣骨肉之戚且尊者不可以乆不見也顧
<pb:KR4d0207_WYG_019-15b>
今俗不族居雖<md:KR4d0207_SBCK_019-11a>¶至親而異家者多矣家異則情異事異
葢有老者病者事¶之可慶賀者皆諱凶服入其門然則
雖欲請見問候其勢¶或不可則亦將墨其衣絰以從俗
乎抑以喪服請見不我¶見則莫之恤乎乞裁酌其中而
辱教之令可行也淵俯伏¶俟命¶
　　答羅仲素¶
别紙之諭極荷謙予之厚固不敢以智識淺陋而不復
也¶管仲與伊尹同是不召之臣與舜同是天降大任此
<pb:KR4d0207_WYG_019-16a>
與人¶之詞也曽西不肯比之葢其自為如此方其與之
也同是¶不召則王之與霸孰分同是大任則聖之與賢
奚擇猶之¶孔子許之以仁也是豈三王之仁乎仁可以
許之則不召<md:KR4d0207_SBCK_019-11b>¶之與大任葢其實事又其細者也何遽欲
等其道哉乃若¶自為則孔子之門何有於管仲宜曽西
不為也伊尹處&KR0373;¶畆之中由是以樂堯舜之道言道之
所在無間於&KR0373;畆也¶吾奚為不自得哉雖窮居無歉矣
然樂於&KR0373;畆推而之天¶下一也此其所以憣然而改其
<pb:KR4d0207_WYG_019-16b>
改之也改其故迹而已豈¶改此道也夫惟此道素行於
&KR0373;畆之中則致是君澤是民¶亦此道耳故曰合内外之
道也故時措之宜也乂何不完¶之有使其終不以湯聘
而改則疑於不完矣明於庶物則¶窮物之理是也智為
物昬則是非決擇將不得其當矣其¶將何以為仁義而
由之乎獨善其身獨行其道此道之所¶以明也淑諸人
傳諸後以是而已雖窮而在下何甞不與<md:KR4d0207_SBCK_019-12a>¶衆共耶其曰
獨者必其在我者而已周公之過葢㣲矣如¶彼其智豈
<pb:KR4d0207_WYG_019-17a>
不足以知管叔而使之監殷者篤於親親之恩¶而不暇
擇故也及其誅也周公豈能無過然周公終不¶以兄弟
之私情而屈天下之公義以王命正典刑是所謂改¶故
曰及其更也人皆仰之以此而已萬物無乎不備之處¶
仁在其中反身而誠無一物之非我不待外求而已得
矣¶何樂如之然既知有是則必體之然後於仁不逺强
恕而¶行則物我一矣所以體此道也不然踐履不到終
不近矣¶䝉虛已下問謹具所見以聞有未是處疏示幸
<pb:KR4d0207_WYG_019-17b>
甚¶
　　與李叔易學士别紙¶
兹者伏承令兄右丞立非常之功膺不次之用朝廷得
人<md:KR4d0207_SBCK_019-12b>¶海内同慶况門下士如不肖者最䝉異顧其喜可知
又况¶手足之愛如公昆弟道同心契共以天下為憂者
一旦得¶志有為乃出於平時磨切薰習之餘雖賢者經
綸固自有¶素而一時應變議論不必踰閾而已定兹其
為樂豈若世¶俗富貴之情哉欽歎無已輒以為賀淵於
<pb:KR4d0207_WYG_019-18a>
右丞誠不敢自¶外然不果奉啟稱慶者以昔時甞以故
人諸孫與賓客之¶列今為犇走之吏勢分懸絶或㡬於
僣易且嫌諂上也又¶無以見其欣躍之誠故敢私布尺
牘於下執事伏幸深察¶
　　與季深别紙¶
朝廷設官以臺諫為名使之於天下事無所不得言也
若¶不能言或言之不當便當改命何至取布衣應詔之
言一<md:KR4d0207_SBCK_019-13a>¶二行之豈臺諫無人耶其亦言之不足采耶自古
<pb:KR4d0207_WYG_019-18b>
朝廷必¶有主議之臣是非可否取決焉然後事出於一
而上下有¶所依附如此人不易得者今為誰耶漢之勃
報功可也識¶慮則劣唐之琯用譽可也應變則拙功有
難易譽有虛實¶是又不可不審也¶
　　與胡幾仲¶
不審比日履兹初霜動止何似如聞侍奉還豫章已復
㡬¶月經涉艱難而能全其身名復逰里閈不失榮寵自
古所¶難得者今誰如公父子乎非神相忠義何以至此
<pb:KR4d0207_WYG_019-19a>
敢以為¶賀所恨拘縶尚稽欵奉臨風可勝拳拳之至¶
淵乆在龜山門下聞公議論文章與夫志趣之逺節行
之<md:KR4d0207_SBCK_019-13b>¶高居常欽服恨未承接亦復因循不果通問唯是區
區懷¶想無已雖人生遇合要自有數無足悦戚然聲氣
所同是¶亦人情之至樂哉今春龜山令預辦睢陽之行
時以道阻¶不果不謂我不即公而公復南來此去豫章
不逺似決有¶晤見之期第未知遲速如何耳望風喜慰
無以為喻
<pb:KR4d0207_WYG_019-19b>
　　與黄用和宗博¶
昨兩䝉將樂寄到所惠教眷意甚勤足見不棄以所居
沙¶縣僻陋無便其去將樂三驛或將樂有人入淛又不
及知¶故乆不果上報踈慢之罪言莫能文祗用愧恐夏
間承賜¶對改秩繼有除命歡喜之甚亦未暇慶問不審
尚䝉照恕¶否冬深寒甚比日起居如何生事有叙閒居
足以自逸計<md:KR4d0207_SBCK_019-14a>¶不以逺闕為病第聖主寤寐忠賢行即召
擢不容退處耳¶衰老跧伏田廬智力俱困不復有他念
<pb:KR4d0207_WYG_019-20a>
惟冀朋友道行為¶蒼生之福擊壤畎畆時得一快也¶
壬子之秋幸獲邂逅畧欵晤語繼承遽歸不得面别至
今¶不足竄逐之迹自還閩中連年禍患不可殫叙想已
知之¶去嵗例䝉朝廷湔洗續除樞屬已過所望縁貧甚
非就禄¶無以餬口而編脩闕逺不敢守株遂乞嶽祠得
之方以自¶幸忽丞相以幕官見處素荷知察不免單騎
一來本不為¶乆計倐經三時尚此竊食碎累懸隔情何
以堪次第春初¶乃獲從所請也丞相在江西未及一年
<pb:KR4d0207_WYG_019-20b>
百事就緒又天與¶豐穰民情欣恱所深慮者唯兵不足
耳然王師所向克捷<md:KR4d0207_SBCK_019-14b>¶敵人逺遁南昌近裏又似不足憂
也恐公欲知此中委曲¶故輒及之¶
龜山先生云亡失所依仰過朞祥又半年矣觸境悲痛
不¶可為言昨朱丈言於朝廷遂䝉宣索三經義辨既進
御乆¶之却付秘府收藏正論未明學者頗以為疑未知
他日更¶有施行否此書行不行繫道之存亡故欲及今
傳授以幸¶天下若曰為解釋文義與王氏爭當否而已
<pb:KR4d0207_WYG_019-21a>
失其本意矣¶頃甞作書與臨安諸公反覆論此自愧言
輕近得徳乆來¶音謂獨甞與吾友論之他人或不知也
不審亦以僕之所¶言為然否無由請教臨風但増悵仰¶
　　答曹公訓<md:KR4d0207_SBCK_019-15a>¶所論故者以利為本竊恐未然孟子一部書始末只是
分¶别義利所以與諸子不同舜跖之分利與善之間耳
利既¶無取則故非性明矣而天下之言性者唯故而已
豈其然¶哉雖然故出於自然亦可以言性所惡於故者
<pb:KR4d0207_WYG_019-21b>
為其本於¶利也亦¶何惡於智乎葢故非不善也其害在
利智非不善也其失¶在鑿而已不然作厯者茍求其故
千嵗之日至可坐而致¶而故亦可貴矣莊周曰無以人
㓕天無以故㓕命然聖人¶未甞廢人也又曰去智與故
循天之理然聖人未甞棄智¶也人在所不廢智在所不
棄則故之為用豈可無哉要在¶不以利為本而已耳茍
或有疑更望疏示<md:KR4d0207_SBCK_019-15b>¶　　答范益謙郎中
<pb:KR4d0207_WYG_019-22a>
側聞休譽為日滋乆每恨道路參差不獲承接唯劇瞻
仰¶中間甞辱誨問詞意良勤所宜即報而所居僻逺因
循多¶事無便可乗遂成怠慢不審果䝉賜察否即日天
氣清肅¶伏惟進道不已如川方至視世間幻妄去來無
足以動心¶者從容無為福履自集尚逺晤言臨風傾渇
意不能悉¶
昨䝉示書與居仁舎人誨帖同至極知雅意之勤以公
之¶賢士大夫推重之多雖微居仁其有不聞者乎但前
<pb:KR4d0207_WYG_019-22b>
後過予¶之詞有淵所不敢承者又推原道學所自謂淵
親傳師說¶獨紹正宗尤為難當乆不具報者雖出於因
循其實不知¶所以答也皇恐皇恐淵為兒時已知誦先
給事所著唐鑑<md:KR4d0207_SBCK_019-16a>¶後既冠稍通文義朝夕玩味常恨不見
其人又五六年始¶見龜山因得出其門下龜山葢學於
伊洛而得其傳者甞¶以唐鑑所論質之乃知先給事所
得實與伊洛之學無異¶轍也信守前聞不覺已老猶欲
訪其子孫所甞親薰而炙¶之者庶㡬有所考證幸先侍
<pb:KR4d0207_WYG_019-23a>
讀有子如公未棄衰朽可以¶扣請今反以下詢無乃過
聽乎聊布真誠以謝不敏¶
來教以先生見稱先生葢弟子謂其師之詞或齒徳俱
尊¶然後可以稱之不然無實之毁隨之矣今猥及不肖
何耶¶師道不行乆矣昔韓退之文章妙天下甞作師說
因抗顔¶為師謗誚交至身不得寜退之於此名宜若無
歉人猶不¶以是予之况餘人乎萬一他日又有以見教
幸去此二字<md:KR4d0207_SBCK_019-16b>¶使無愧懼焉受賜尤厚也所諭止為此事
<pb:KR4d0207_WYG_019-23b>
而已足見雅意¶若曰此事不可無師以四海之廣亦有
可以當此名者益¶謙更博求之或不廢朋友資以為切
磋琢磨之益淵雖非¶直諒多聞者俾挾䇿以從公後不
敢辭也病中語言無擇¶幸併容恕¶
　　與吕居仁舍人¶
桐江拜别忽已五年庚申之夏歸自臨安舟過蘭溪聞
大¶斾已離郡城當趨衢梁喜有承接之幸比至其處徧
問所¶寓莫有得之者或云道中留滯葢留兩日以俟而
<pb:KR4d0207_WYG_019-24a>
來耗寂¶然遂怏怏而南固知後㑹難必然不謂至今尚
爾隔闊也¶瞻仰之情無日不然中間甞辱誨帖又於子
猷書中每䝉<md:KR4d0207_SBCK_019-17a>¶埀問絶知眷予之勤感戴無喻縁所居僻
逺無便致書但¶深愧怍不審果能寛恕否即日秋氣清
爽伏惟啟處増勝¶百福順集益祈調䕶即膺休寵下情
豈勝䖍祝¶
今嵗縁避㓂居山寺中凢數月坐卧卑濕之地遂得足
疾¶入夏増劇既歸鄉里痢疫大作全家畨病兒輩婢&KR0008;
<pb:KR4d0207_WYG_019-24b>
中有¶喪亡者老懷大不能堪幾至斃踣賴秋氣日清積
熱稍退¶雖未灑然無事可冀不死以是人事廢絶故於
左右亦復¶無暇奉問此來祠官已滿任食貧累重不能
無慮不免再¶申前請因得附此病中草草幸賜察也范
益謙甞聞其名¶未識其面有書見遺甚勤昨甞煩左右
指揮送示逮今方¶獲馳報淵晩學一無所得䝉公吹噓
之過或者慕龜山而<md:KR4d0207_SBCK_019-17b>¶不可見往往欲置之朋友之間此
意何敢承也好善之弊¶遂至於此後有問不肖者願公
<pb:KR4d0207_WYG_019-25a>
姑道其實而已使問者不¶至妄聽亦空疎之幸也淵不
勝至懇¶
　　與范致聞安撫¶
伏審就閒仙里安居有暇遂以餘力營創甲第雕甍畫
棟¶輝煥演山之下至於池臺園囿尤劇觀美雖復經年
不䝉¶誨問而謦欬指呼之音常聞百里之外以此頗知
朝暮動¶靜之詳所以慰釋寒陋勝於翰墨日至也幸甚
幸甚然近¶者朝廷方偃兵息民而文事薦興百度脩舉
<pb:KR4d0207_WYG_019-25b>
正須宏才賛¶助中興如公已試見效自不當乆在外也
繭絲之計唯老¶者為宜正恨無力耳聊復及之以發一
笑<md:KR4d0207_SBCK_019-18a>¶　　與黄運使¶
比至衢遣回建卒曽具問想已達尊聽季夏酷熱伏惟
臺¶候萬福少意輒凂聞嚴日休察判薦章尚少職司一
員已¶䝉鄭使憐其埀成許為發奏而長者甞有特與催
趣之喻¶伏計哀憫孤寒必能宛轉成就之也大熱賓客
<pb:KR4d0207_WYG_019-26a>
叢中作此¶數字復遵一紙之約伏乞照亮自餘益願為
國保重¶
　　與十弟¶
朝宗弟得書審所履之佳為慰知向來曽患傷寒乆之
方¶得汗今雖無事要是中年人血氣日耗更宜調攝也
齋㑹¶今年科場恐聚散無常如何五八郎果是長進皆
吾弟教¶道之功其父氣義過人其母孝愛無比必須有
後造物不<md:KR4d0207_SBCK_019-18b>¶吾欺也明年省試當在行朝免解者及今便
<pb:KR4d0207_WYG_019-26b>
可下手作省¶課期必於取年漸高不可因循若只睹采
是先服輸矣至¶囑至囑王程之學是者用之未暇趨時
此固是也自古及¶今唯有一是若真得其是雖孔孟何
加第恐人各是其所¶是則有以非為是者矣以非為是
豈人之情哉違道以徇¶私或者未悟耳今其言曰據已
所見無乃於道灼然無疑¶乎不然以非為是恐未免也
要湏叅之孔孟然孔孟豈易¶知者耶諫省始論程氏之
徒有詔行下及再有人辨明又¶復頒示天下所主者果
<pb:KR4d0207_WYG_019-27a>
誰耶而學者便以王程並論失其¶㫖矣王氏自熈豐以
來發明六經固甞以孔孟自任然六¶十餘年間瀆貨害
民開邊生事壞已成之良法啟欺蔽之<md:KR4d0207_SBCK_019-19a>¶幸門遂使敵人
侵擾二聖播越生民塗炭中國失守葢自¶古禍亂未有
如此之酷者誰實兆之今其書具在可驗也¶若此而猶
可以為是乎維世無孔孟吾恐不免於聖代之¶誅矣孟
子曰管仲曽西之所不為也子欲於此擇其是亦¶陋矣
無由面言信筆畧及之自餘加愛不一
<pb:KR4d0207_WYG_019-27b>
　　答汪端中¶
沈倩幸與交逰之末因之獲聞緒論又覩近文足見學
業¶之富自此充之不已古人不難到也而撫奄之詞乃
復下¶逮不肖果何取耶惟公家有哲匠文字之妙冠絶
古今四¶海願以為模範思欲親炙之而不可得公將求
天下之師¶其有過於此乎而與善無厭更欲借聽於聾
雖䝉泛愛未<md:KR4d0207_SBCK_019-19b>¶敢聞命也臨書恐懼言不能載¶
昨䝉朝廷過聽寘之諫省百無所成竟以罪去至今羞
<pb:KR4d0207_WYG_019-28a>
見¶朋友乃辱賛譽亦何敢承此職乃叔祖了齋平生履
歴之¶地所以名傳萬世其基於此而不肖之孫幸承其
後已是¶未厭衆論而怯懦無補自取廢黜實為門户之
辱不謂重¶言更賜推許反覆來諭但増駭懼耳何由共
談少謝不敏¶
　　與將樂王宰¶
少意恃公不鄙輒以凂聞清流簿蕭子莊乃不肖所畏
之¶友其學問&KR0757;履人所共服不待言也不幸遽亡家貧
<pb:KR4d0207_WYG_019-28b>
累衆¶幾不能全櫬以歸幸潘宰以同官之故稍加賻恤
已於初¶四日發離計程當已至仙邑恐有所幹如買舟
僱脚之類<md:KR4d0207_SBCK_019-20a>¶幸賜指揮也偶左右未行問其孤經由治下
葢非常之遇¶若䝉憐憫存殁受賜不敢㤀矣¶
陳致虛秀才與其弟宗虞識之否才學可觀而謹畏自
守¶鄉里所推若數至函文願有以教督之以成就其資
質也¶
　　與鄭彦繼
<pb:KR4d0207_WYG_019-29a>
到家百故毛起况味可知近者賓客少息冬事有間始
圖¶觀書而吾故人雅意不期而同者又在數驛之外末
由合¶并此情可想而知矣中間聞甞一至臨安果何為
耶又知¶今嵗秋試頗如意考官雖不果取往往道公文
字議論之¶美兹亦可以言命矣得失毫末計應手掃除
不復留胸臆¶也諸令似知讀書益精深可喜可喜窮達
不足道要當使<md:KR4d0207_SBCK_019-20b>¶家學有傳乃佳耳尹彦明辭新命甚堅
近已到建康不知¶終如何辭劄極可人意比得明仲書
<pb:KR4d0207_WYG_019-29b>
以謂此公真洛門後¶出龍象信不誣矣康侯數得書近
專人方回春秋傳博辨¶精微著書如此故可傳逺耳淵
已老餘無所待亦欲粗畢¶平生綴實尚未得間也伏紙
言不能盡¶
　　與李外甥¶
五八甥得書知孝履支持為慰所寄詩賦大段長進可
喜¶可喜尊君平生辛苦晚得一第未酬雅志流落殊方
衆所¶嘆息賢母歴盡艱險未得汝力遽然長逝每一念
<pb:KR4d0207_WYG_019-30a>
至痛割¶何窮今汝盡變幼習刻苦讀書心識開明果易
啟發自此¶充之何所不至更須不舎晝夜復振門户非
惟汝所當然<md:KR4d0207_SBCK_019-21a>¶亦所以廸前人之光塞外家之責也書齋
若散了可且歸¶屋下自㸔文字勿外逰也至囑¶
　　答蕭茂徳别紙(建功/)¶
了齋甞言侯孝恭善奕棊天性本高無待於學初來京
師¶為孫侁李伯祥饒三路葢一二年不復進客食貧困
憤而¶從劉仲甫為携棊具遍詣諸公貴家教奕以此為
<pb:KR4d0207_WYG_019-30b>
餬口計¶有從學者以饒九路為始如是一年教成孝恭
常傍睨亦¶不介意一日仲甫謂曰汝可與孫李敵手矣
孝恭自以不¶及俄而孫李俱至仲甫令爭先賭勝二人
初不服已而不¶得已從之皆為孝恭所敗既去仲甫問
汝知所以進耶曰¶不知也仲甫曰汝之奕非學成者性
之所得本高初不知<md:KR4d0207_SBCK_019-21b>¶九著以下之著故為此等用是取
勝其所以敗過猶不及¶也自汝從余教人則知此矣故
二人無所施其巧孝恭乃¶大悟夫趣識本高則不屑為
<pb:KR4d0207_WYG_019-31a>
其卑者此學者之大病也故¶善學者無所不學若在朝
廷而不知田野之事通經術而¶以史籍為不足觀謂道
足以揆事而世務有所不通謂理¶足以御變而人情有
所不察内外不合天人殊致此王氏¶所以失也自以為
高而人人得以欺之豈非不習低著為¶人所敗之類耶
甞以了齋之言有味故書之䇿云¶
　　與李子家簡¶
雨凉伏惟侍奉萬福連日不見丞相欲有所言未得昨
<pb:KR4d0207_WYG_019-31b>
日¶幸見公又以人衆不果請間殊極悵惘近使司差屬
官相<md:KR4d0207_SBCK_019-22a>¶驗和買絹初令抽摘㸃檢既又有指揮揀稱至今
未了屬¶官承命固不敢滅裂近又聞候稱盤畢有輕短
者貼錢納¶官不知果否和買絹官錢極少而未甞支今
民間輸官每¶買一疋用錢六七貫足其他裹費又不在
是已輸在官如¶不堪上供則罪在稱揀之人若令納者
貼錢雖云絶攬家¶之弊此錢入官如何收支徒失寛恤
之名重獲苛細之譏¶此甚不可也昨任州縣官常主兹
<pb:KR4d0207_WYG_019-32a>
事每自揀擇但取無糊¶藥者至其輕一二兩短一二尺
者初不問也葢上供交納¶處只見大槩衣賜若無糊藥
人爭取之何暇計少許輕短¶耶今應近降指揮合差官
㸃檢固不可已亦湏得通曉事¶體粗知人户輸納之艱
者斟酌舊例僅勝常嵗即無退駁<md:KR4d0207_SBCK_019-22b>¶庶㡬官物易足不然
姦弊百出雖欲多方闗防未易革也¶訪聞未㸃檢前一
縣之一日百數十疋近者鞭笞催趣不¶過三五疋而已
萬一失此一時致令輸官遲細將來大數¶不足奈何奈
<pb:KR4d0207_WYG_019-32b>
何願罷貼錢之議及禁無絹納錢之説斷自¶今日以後
官吏不得容情收接惡物犯者罪之若前此已¶納在官
者勿問可也仍須受納官先申一日交絹之數報¶㸃檢
次日早入稱盤入庫不中者退之物寡而易見令簡¶而
必行當亦不至大段不堪上供也不審可以以此上聞¶
丞相否不敢頻造書館縷縷幸察㸔畢勿出尤荷容恕
也¶
　　與鄭致逺知縣
<pb:KR4d0207_WYG_019-33a>
昨日到興國遣人往郡中投牒遂留連抵晚佳節恐不
費<md:KR4d0207_SBCK_019-23a>¶燕賞不欲因出造詣積雨作凉秋風益可喜伏計客
去心¶閒撥煩剸劇日有餘暇可以從容承誨然老人踵
門又恐¶煩公倒屣相迎不能不妨卧治雖復懷仰之深
亦以自抳¶坐想遺外形骸之真傲倪古今之論時一悵
然謹專人問¶起居一二日或得馳謁他竢面言¶
　　與顔岹縣丞¶
邑有丞例以嫌不可否事令唯無助遂致庶政不理累
<pb:KR4d0207_WYG_019-33b>
年¶於兹矣方公之来以百里為己任令丞洞然無間吏
不敢¶肆放其間積弊頓革上下莫不安之而上司遽爾
奪去何¶不思之甚也昨日方聞如此為之嘆息不已區
區豈止為¶一㕓之託而已耶萬一若公不厭此民或可
辭免使敝里<md:KR4d0207_SBCK_019-23b>¶終受其惠豈勝幸甚衰疾無由晤見莫究
曲折併竢照察¶
　　與孫次卿學士¶
不見顔色之日乆矣實願少親談麈居無事時不敢坐
<pb:KR4d0207_WYG_019-34a>
屈¶長者及高車過門又縁偶有出入不得伺偵先驅得
罪何¶言然自秋至今凡四辱寵訪三以致齋一以卧病
斯亦可¶以相亮矣而愧畏懷想之思終恐踈慢上忤實
徳故輒道¶其區區不敢更望推恕也¶
　　與鄧徳裕刪定¶
伏承先承事優被贈典舉焚告之禮此乃世徳所招人
子¶至榮鄉閭踈闊之事義當犇走墓下執籩致勤少申
平生¶慕望之意因與邦人共慶盛舉况辱寵召其何以
<pb:KR4d0207_WYG_019-34b>
辭偶縁<md:KR4d0207_SBCK_019-24a>¶抱病不克如所欲但深悚歎更冀孚察不以為
罪幸甚¶
　　鄧家回定書¶
河潤所霑幸竊里閭之好絲緡下逮敢辭門閥之卑承
命¶雖榮負慚為甚恭惟令嗣秘省簮紳著姓蘭玉克承
乆欽¶三復之稱宜獲五長之助孱然殘息豈謂好逑但
憑鳴鳯¶之占庶答采葑之貺¶
　　潤叟入聘書
<pb:KR4d0207_WYG_019-35a>
頃縁聲氣之同獲講婚姻之重卜筮既無其咎男女亦
欲¶及時問禮所宜已失桃華之方盛請期斯緩庶㡬梅
實之¶猶存謹布㣲誠恭竢嘉命有少聘幣具如别牋¶
　　為族姪求婚書<md:KR4d0207_SBCK_019-24b>¶葑菲不棄幸甞附於高門聲氣所同將復脩於舊好過
恃¶朱陳之契輒㤀齊鄭之嫌仰締華姻俯慚非敵舎弟
某箕¶裘肄業簮紱承家已及成人尚虛中饋伏承令女
第二小¶娘子懿徳夙親於保傅善聲乆溢於庭闈坦腹
<pb:KR4d0207_WYG_019-35b>
東牀愧辱¶擇人之鑒采蘋南澗願資承祖之能謹致薄
儀冀聞嘉命¶
　　代回胡給事下定書¶
執鞭慕義方愧難攀委幣問名乃䝉謙予豈以葑菲之
獲¶采葢縁臭味之或同誨諭甚勤寒微滋懼恭惟令嗣
承務¶芝蘭挺秀圭璧效珍共推三復之賢宜獲五長之
助眷求¶箕帚俯及衡茅敢自棄於高門庶逺徼於餘福¶
　　代沈家下定書<md:KR4d0207_SBCK_019-25a>¶
<pb:KR4d0207_WYG_019-36a>
依庇深仁正賴葭莩之契脩盟舊好更資河潤之餘益
愧¶寒門復攀高援恭承令姪女言容有教禮法是循而
某侄¶庠粗知師友之源幸無子弟之過敢恃朱陳通婚
之舊輒¶㤀齊鄭非偶之嫌恭惟菲儀冀聞嘉命¶
　　謝鄧氏問姪女婚書¶
恭承嘉命申喻雅懷問名不棄於衰門合姓益敦於曩
契¶無從遜避但切兢慚伏承令孫秀才賦性甚明好學
不倦¶當盛年而求匹豈賤息所能當庶憑鳴鳳之占
<pb:KR4d0207_WYG_019-36b>
少答采葑¶之貺¶
　　聖節致語口號(代人/)¶
上帝重休申錫無疆之厯真人誕降自膺有永之年稽
流<md:KR4d0207_SBCK_019-25b>¶烏受命之符實繞電發祥之日人神有慶夷夏交歡
均燕¶樂以示慈罄邇遐而䝉福恭惟皇帝陛下天臨四
海子育¶羣生日月照而四時行無逺弗届風雨從而萬
物覩聞徳¶皆來當重十之慶辰撫當千之景運洞庭九
奏春回儀鳯¶之音嵩岳三呼雷震後天之祝但某等叨
<pb:KR4d0207_WYG_019-37a>
居樂部幸遇昌¶期遥望闕廷敢奏口號¶
　
　
　
　
　
　
　
<pb:KR4d0207_WYG_019-37b>
　
　
　
　
　
　
　
　黙堂集巻十九<md:KR4d0207_SBCK_019-26a>¶<md:KR4d0207_SBCK_020-1a>¶
<pb:KR4d0207_WYG_020-1a>
欽定四庫全書
　黙堂集巻二十¶　　　　　¶　宋　陳淵　撰
